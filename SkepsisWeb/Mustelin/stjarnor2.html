<html>    
<head>
<title>Nils Mustelin: Bland miljarder stjärnor - sida 2</title>
  <SCRIPT LANGUAGE="JavaScript">
    <!--
       Tamasivu3 = new Image(96,51);
       Kyllkiit = new Image(96,51);
       Tamasivu3.src = "imag/Tamasivu3.gif";
       Kyllkiit.src = "imag/Kyllkiit.gif";
    //-->
  </SCRIPT> 
</head>

<body bgcolor="#FFFFFF" text="black" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>
<tr valign=top>
    <td bgcolor=black align=left valign=middle width=20%>
       <img src="imag/horseneb-tum.jpg" hspace=0>
    </td>
    <td bgcolor=black align=left valign=middle width=80%>
       <font face=Arial,Helvetica size=5 color=white>Bland miljarder stjärnor - sida 2
    </td>
</tr>

<tr>
    <td align=center valign=top width=20%>
          <font face=Arial,Helvetica size=2>
         <img src="imag/NM-pres5.jpg" width=144 height=70 vspace=20 
          alt="   Nils Mustelin
               www.mustelin.net"><br>
          <img src="imag/spacer.gif" width=1 height=20><br>

            <a href="tahdet2.html"
             onMouseOver="y05.src=Kyllkiit.src"
             onMouseOut="y05.src=Tamasivu3.src"
             onClick="parent.mini.location='bar-suom.html'"> 
            <img src="imag/Tamasivu3.gif" name="y05" width=96 height=51 border=0></a><br>
     
        <img src="imag/spacer.gif" width=1 height=30><br>

       <img src="imag/prof-pal.jpg" width=95 height=150 vspace=8
        alt="Professoreiden palaveri"><br>
       <b>På omslaget till Otavas bok om <i>Professorsrundan</i>
          avbildas följande deltagare:<br>

       <img src="imag/spacer.gif" width=1 height=30><br>
       <img src="imag/PP-Allardt.jpg" width=130 height=130 vspace=8><br>
        Erik&nbsp;Allardt<br>

       <img src="imag/spacer.gif" width=1 height=30><br>
       <img src="imag/PP-Hulden.jpg" width=130 height=130 vspace=8><br>
        Lars&nbsp;Huldén<br>

       <img src="imag/spacer.gif" width=1 height=30><br>
       <img src="imag/PP-Klinge.jpg" width=130 height=130 vspace=8><br>
        Matti&nbsp;Klinge<br>

       <img src="imag/spacer.gif" width=1 height=30><br>
       <img src="imag/PP-Krogerus.jpg" width=130 height=130 vspace=8><br>
        Harry&nbsp;Krogerus<br>

       <img src="imag/spacer.gif" width=1 height=30><br>
       <img src="imag/PP-Mustelin.jpg" width=130 height=130 vspace=8><br>
        Nils&nbsp;Mustelin<br>

       <img src="imag/spacer.gif" width=1 height=30><br>
       <img src="imag/PP-Swahn.jpg" width=130 height=130 vspace=8><br>
        Jan-Öjvind&nbsp;Swahn<br>

       <img src="imag/spacer.gif" width=1 height=30><br>
       <img src="imag/PP-Teir.jpg" width=130 height=130 vspace=8><br>
        Harald&nbsp;Teir<br>
     </td>

    <td bgcolor="#FFFFFF" valign="top">
       <img src="imag/spacer.gif" width=1 height=20><br>
       <font face=Arial,Helvetica size=5 color=maroon>
        Professorsrundan<br><font face=Verdana,Arial,Helvetica size=2 color=black>

        <p>Min bok <b><i>Liv bland miljarder stjärnor</i></b> var antagligen en bidragande orsak till
        att jag drogs in i ett nytt stort projekt syftande till att popularisera vetenskapen, 
        denna gång i TV. Det gällde ett svenskt-finländskt samarbete med utgångspunkt i det
        synnerligen populära rikssvenska TV-programmet <i>Fråga Lund</i>.

        <p>De första programmen som jag var med i, våren 1979, gjordes med en mix av professorer
        från Lund och kolleger från Helsingfors och Åbo, med "Fråga Lund-veteranen" <b>Jan-Öjvind
        Swahn</b> som spirituell programledare. De sändes, om jag minns rätt, i Sveriges TV under
        namnet <i>Fråga Lund i Helsingfors</i> men i Finlands TV under det nya namnet 
        <i>Professorsrundan</i>. Efter en inkörningsperiod fortsatte Professorsrundan
        sedan som en helt inhemsk produktion, dock fortfarande med Jan-Öjvind Swahn i spetsen.

        <p>Professorsrundan var upplagd som en paneldiskussion. En eller två inbjudna
        gäster ställde frågor om de mest olika saker, och den till vars område
        en fråga närmast hörde gjorde sitt bästa att besvara den på ett begripligt sätt. Ofta
        blandade sig sedan andra professorer i leken, så att en livfull diskussion uppstod. 
        Bandningarna skedde inför en entusiastisk publik, som med skratt och applåder bidrog
        till den avslappnade stämningen. Dessutom uppmuntrades TV-tittarna att medverka i
        programmen genom att skicka in kluriga frågor per brev.

        <p>Min huvuduppgift i Professorsrundan var att besvara frågor med anknytning till
        fysik, matematik och astronomi – en uppgift som var rolig men inte alltid lätt, eftersom
        frågorna sträckte sig över en vid skala, t.ex.:

        <ul type=square><font color="#004080">
           <li>Hur lång borta är horisonten?
           <li>Vad är egentligen ett svart hål?
           <li>Hur kan en segelbåt segla bidevind, alltså snett mot vinden?
           <li>Hur många gånger skall man vika ett pappersark för att resultatet skall bli en
               pappersbunt som når från jorden till månen? <font color=black>
        </ul>
        
        <p>Programmen spelades in på svenska men textades också till finska, under namnet 
        <i>Professoreiden palaveri</i>, och nådde mycket höga tittarsiffror i bägge
        språkgrupperna. Som ett exempel på hur även den finskspråkiga TV-publiken tog 
        dessa program till sitt hjärta kan nämnas, att bokförlaget Otava fann det motiverat
        att ge ut en bok på 381 sidor som återgav 14 rundor, ord för ord översatta till finska!

        <p>Själv medverkade jag i ett trettiotal rundor runt om i Finland, från Mariehamn i
        väster till Borgå i öster och Vasa i norr, tills programmet lades ned år 1984 – till 
        mångas stora besvikelse och saknad.

           <table border=0 cellpadding=0 cellspacing=10>
           <tr>
              <td align=right><img src="imag/profrund.jpg" width=312 height=199 alt="Professorsrundan i aktion">
              </td>
           </tr>
           <tr>
              <td valign="bottom">
                   <table border=1 cellpadding=8 cellspacing=0>
                   <tr>
                      <td bgcolor="#DDFFDD"><font face=Arial,Helvetica size=2>
                        <b>Professorsrundan i aktion</b>.<br>Sittande från vänster: Harry Krogerus, 
                        Erik Allardt, Jan-Öjvind Swahn, Matti Klinge och Lars Huldén. Vid 
                        bläddertavlan Nils Mustelin. (Foto från Otavas bok)
                      </td>
                   </tr>
                   </table>
              </td>
            </tr>
            </table>
         <font face=Verdana,Arial,Helvetica size=2 color=black>
        <p>Professorsrundans stora popularitet medförde naturligtvis att alla de
        medverkande blev rikskändisar, inte bara hemma i Finland utan också i Estland, där ju
        Finlands television på den tiden var ett av de få titthålen i järnridån. 

        <p>För min del upplevde jag kändisskapet som ganska absurt. Först arbetar man tio år på
        att skriva en bok, med uppbådande av all den kreativitet och den självkritik en 
        författare behöver för att ge sitt bästa – och blir läst av några tusen personer. Så 
        uppträder man i en rad TV-program, där man utan tid till eftertanke säjer vad som 
        faller en in just då – och plötsligt är man en figur som får folk på gatan att diskret
        puffa varandra i sidan och snegla på en under lugg...

        <p>För min del förstärktes den här effekten ytterligare av att jag samtidigt (1980) 
        råkade medverka i en annan TV-serie som också väckte stort intresse, nämligen den
        samnordiska musikfrågetävlingen <i>Kontrapunkt</i> (som jag berättar mera om
        på sidan <a href="musik.html"

                 onMouseOver="parent.mini.document.x07.src='imag/Femhund2.gif'"
                 onMouseOut="parent.mini.document.x07.src='imag/Femhund1.gif'"
                 onClick="parent.mini.document.x07.src='imag/Femhund1.gif'">Femhundra år av musik</a>).

        <p>När Professorsrundan startade var alla deltagare professorer utom Jan-Öjvind
        och jag. Sedan Jan-Öjvind erhållit professors namn och värdighet år 1982, kvarstod jag
        som rundans enda "icke-professor". Medan programserien ännu pågick tog dock en av
        de mest aktiva deltagarna, patologiprofessorn <b>Harald Teir</b>, ett initiativ som
        resulterade i att jag några år senare, år 1989, hedrades med en professorstitel.<br>
        <img src="imag/spacer.gif" width=1 height=20>
    </td>
</tr>

<tr>
    <td align=center valign=top><font face=Arial,Helvetica size=2><b>
       <div align=left>
      <img src="imag/spacer.gif" width=1 height=40><br>
       <img src="imag/fof-parm.jpg" width=130 height=160 vspace=8
       alt="Forskning och Framsteg"><br>
       Då min artikel <i>Tystnaden från Vintergatan</i> ingick i tidskriften Forskning 
       och Framsteg, hade Gunilla Kvarnström tecknat den här superidylliska omslagsbilden
       av Jorden på månens himmel. Samma bild användes sedan som vignett till TV-serien
       <i>Himmel och jord</i>.<br>
       </div><div align=center>
      <img src="imag/spacer.gif" width=1 height=100><br>
       <img src="imag/b-kurten.jpg" width=100 height=124 alt="Björn Kurtén" vspace=8><br>
       Björn Kurtén</b>
    </td>
    
    <td bgcolor="#FFFFFF" valign=top><font face=Arial,Helvetica size=5 color="#800000">
       "Himmel och jord"<font face=Verdana,Arial,Helvetica size=2 color=black>

       <p>Såväl min bok som min medverkan i Professorsrundan ledde till att jag under 1980-talet
       nästan dränktes i en strid ström av förfrågningar om att hålla festtal, föredrag eller
       föreläsningar på olika håll i Finland och i Sverige, att ställa upp för intervjuer, att
       skriva essäer eller artiklar till tidskrifter och årsböcker och att medverka i en brokig
       flora av radio- och TV-program.

       <p>Den i särklass originellaste och mest överraskande hänvändelsen gällde att fungera 
       som reseledare för en s.k. "kulturresa" till Kina hösten 1984. Ett sådant anbud kunde
       jag naturligtvis inte tacka nej till – och även annars försökte jag tillmötesgå de olika
       hänvändelserna så långt min tid och mina krafter räckte till.

       <p>Ett av mina radioprogram från den här tiden (1982), en betraktelse över vår ställning
       här på jorden och i universum, finns återgivet på sidan

            <a href="vinterg.html"
                 onMouseOver="parent.mini.document.x09.src='imag/Vinterg2.gif'"
                 onMouseOut="parent.mini.document.x09.src='imag/Vinterg1.gif'"
                 onClick="parent.mini.document.x09.src='imag/Vinterg1.gif'">Vintergatan kan vänta</a>.

       <p>Av de många TV-projekt som jag hamnade in i vill jag här nämna bara ett enda, som 
       innebar osedvanligt intressanta och stimulerande utmaningar, nämligen <i>Himmel 
       och jord</i>.

       <p>Det här projektet baserade sig på ett intensivt samarbete mellan mig och <b>Björn
       Kurtén</b>, vår berömda paleontolog och författare, som jag hade lärt känna när han 
       försökte intressera sin amerikanska förläggare för att ge ut min bok i översättning 
       till engelska (vilket dessvärre inte lyckades).

       <p>Under långa och givande diskussioner under vintern 1982-83, dels mellan Björn och mig
       och dels tillsammans med entusiastiska redaktörer vid FST (Finlands Svenska Television),
       utkristalliserades småningom en serie om fyra TV-program. De vände sig i första hand till
       barn och ungdom och syftade till att på ett lekfullt sätt ge en uppfattning om universums
       dimensioner i rum och tid, om livets evolution på vår jord och om alternativa scenarion
       för vår framtid. 

       <p><i>Himmel och jord</i> sändes under fyra veckor i mars och april 1983, med den
        alltid lika charmerande skådespelerskan <b>Elina Salo</b> i huvudrollen som berättare. 
        De fyra avsnittens titlar avspeglar den underfundiga humor som var typisk för Björn
        Kurtén:<font face=Arial,Helvetica color="#005030" size=2><b>

       <ol><li>Större än du nånsin tror
           <li>Tänk vad tiden går 
           <li>Min mor var en apa, sa Tarzan enkelt
           <li>Himlars rymd 
       </ol></b>

       <font face=Verdana,Arial,Helvetica color=black size=2>
       Efteråt konstaterade Björn och jag att vårt samarbete hade varit till den grad 
       roligt och givande, att vi absolut borde fortsätta och göra flera TV-program i samma 
       stil, kanske också för vuxna. Dessa planer förverkligades aldrig. Björn Kurtén avled 
       i sviterna efter en operation i december 1988.<br>
        <img src="imag/spacer.gif" width=400 height=20>
    </td>
</tr>

<tr>
    <td align="center" valign="top"><font face=Arial,Helvetica size=2><b>
       <img src="imag/spacer.gif" width=1 height=40><br>
       <img src="imag/setiursa.jpg" width=107 height=151 alt="URSAs SETI-bok" vspace=8><br>
       URSAs SETI-bok (red. Heikki Oja)</b><br>
       <img src="imag/spacer.gif" width=1 height=250><br>
       <img src="imag/kosmos83.gif" width=111 height=168 alt="Kosmos 1983" vspace=8><br>
       <b>Kosmos 1983<br>
    </td>
    
    <td bgcolor="#FFFFFF" valign=top><font face=Arial,Helvetica size=5 color="#800000">
       Från CETI till SETI<font face=Verdana,Arial,Helvetica size=2 color=black>

       <p>Redan på 1960-talet hade man för begreppet "kommunikation med utomjordiska intelligenta
       varelser" myntat termen <b>CETI</b>, en akronym för det engelska uttrycket
       <i>Communication with ExtraTerrestrial Intelligence</i>.

       <p>Men eftersom kommunikation ju förutsätter att man först hittar någon att kommunicera 
       med, bytte man senare ut <i>"Communication with"</i> med det mera anspråkslösa
       <i>"Search for"</i>, alltså "sökande efter". <b>CETI</b> blev sålunda <b>SETI</b> – en
       term som i dag används som en gemensam benämning på alla de forskningsprojekt som går
       ut på att leta efter intelligenta signaler (eller andra tecken på intelligens) i det
       oupphörliga radiobruset från rymdens djup.

       <p>SETI var också temat för ett litet internationellt seminarium i vetenskapscentret
       Heureka i Vanda (utanför Helsingfors) i mars 1993. Min inledande föreläsning, 
       <i>The Dream of Inhabited Worlds</i>, ingår i den rapport från seminariet som
       publicerades av <i>Finnish Artificial Intelligence Society</i>. 
       Följande år gav den astronomiska föreningen URSA ut en mycket grundligt bearbetad
       finskspråkig version av rapporten under titeln <b><i>SETI – vieraan älyn etsintä</i></b>,
       som innehåller min föreläsning översatt till finska (något reviderad).
       
       <p>För fullständighetens skulle nämner jag här de övriga texter om liv i universum
       som jag har skrivit sedan min egen bok kom ut och som har ingått i böcker av olika slag.

       <p><b><i>Livets utbredning i universum – några aktuella tankar kring en gammal
       fråga</i></b> ingick i Svenska Fysikersamfundets årsbok <i>Kosmos</i> år 1983. 

       <p><b><i>The Ocurrence of life in the universe – some current thoughts on an old
       question</i></b> är en översättning till engelska av föregående och ingick i en
       festskrift med titeln <i>The Origins and Purpose of Life</i>, utgiven av Uleåborgs
       universitet (<i>Acta Univ. Oul. F 1. 1984. Scripta Acad. 1</i>).

       <p><b><i>Olemmeko yksin maailmankaikkeudessa?</i></b> (Är vi ensamma i världsalltet?)
       publicerades i årsboken <i>Mitä Missä Milloin</i> 1983.

       <p><b><i>Har vi sällskap i världsalltet?</i></b>, en något förkortad svensk version
       av föregående, ingick i årsboken <i>När Var Hur</i> 1983.

       <p><b><i>SETI etsii kaukaisia sivilisaatioita</i></b> (SETI söker avlägsna
       civilisationer) ingick i <i>Mitä Missä Milloin</i> 1997.<br>

     <img src="imag/spacer.gif" width=400 height=20>
    </td>
</tr>
<tr>
    <td valign=top align=left><font face=Arial,Helvetica size=2 color=black>
       <img src="imag/skep-inq.gif" width=135 height=207 vspace=8
         alt="Skeptical Inquirer"><br>
       <b>I detta nummer av<br>den högklassiga tidskriften Skeptical Inquirer diskuteras 
          det skrämmande faktum, att många beslut i Vita huset under Ronald Reagans tid 
          fattades på grundval av de råd man fick av Nancy Reagans astrolog...</b><br>
       <img src="imag/spacer.gif" width=1 height=50><br>
       <img src="imag/skepsis.gif" width=100 height=29 alt="Skepsis logo"><br>
       <img src="imag/spacer.gif" width=1 height=120>
    </td>
    <td bgcolor="#FFFFFF" valign=top><font face=Arial,Helvetica size=5 color=navy>
       Till sist...<font face=Verdana,Arial,Helvetica size=2 color=black>

       <p>Då jag under flera decennier har skrivit och berättat om stjärnrymderna och annat som
       den naturvetenskapliga forskningen har uppdagat, har min starkaste drivkraft varit glädjen
       att få dela med mig av de svindlande perspektiv och visioner som vetenskapen har skänkt
       mig.

       <p>Även om sagor, legender och myter har sitt stora egenvärde, anser jag att den kunskap
       om universum, i stort och smått, som under de senaste århundradena har vuxit fram genom
       ödmjukt och tålmodigt forskningsarbete, är en omistlig del av vårt västerländska
       kulturarv.

       <p>Ända sedan skoltiden har jag varit medveten om att den naturvetenskapliga världsbilden
       för oerhört många människor, även högt utbildade, är totalt okänd – eller missförstådd.
       Men småningom upptäckte jag, med en allt starkare känsla av obehag, att det i vårt 
       samhälle också finns mycket starka krafter som hänsynslöst utnyttjar denna okunnighet 
       till att marknadsföra läror och tjänster direkt hämtade ur djupet av medeltidens mörker.

       <p>Denna insikt fick mig att aktivt medverka till grundandet av föreningen 
       <a href="http://www.skepsis.fi" target=_blank><b>Skepsis</b></a> år 1987 och att sedan
       ägna mycket av min tid och min energi åt konsumentupplysning om astrologi, alternativ
       läkekonst och annat s.k. "gränsvetande".

       <p>Ett litet smakprov på detta finns i de fyra "respektlösa TV-kåserier" som jag hade 
       nöjet att framföra i TV-magasinet
       <a href="flimmer.html"

                 onMouseOver="parent.mini.document.x10.src='imag/Flimmer2.gif'"
                 onMouseOut="parent.mini.document.x10.src='imag/Flimmer1.gif'"
                 onClick="parent.mini.document.x10.src='imag/Flimmer1.gif'">Flimmer</a>

       år 1991. <br>
        <img src="imag/spacer.gif" width=400 height=2>
    </td>
</tr>
<tr>
     <td align=left bgcolor="#F9F9F9" colspan=2>
        <font face=Arial,Helvetica size=2 color=black>
           <img src="imag/spacer.gif" width=1 height=10><br>
             <b>Denna sida har senast ändrats 6.9.2002
             <br>Kommentarer och frågor är välkomna per e-post: 
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>
</table>

</body></html>
