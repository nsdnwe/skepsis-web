<html>    
<head>
<title>Nils Mustelin: Flimmer</title>
  <SCRIPT LANGUAGE="JavaScript">
    <!--
       Tamasivu3 = new Image(96,51);
       Kyllkiit = new Image(96,51);
       Tamasivu3.src = "imag/Tamasivu3.gif";
       Kyllkiit.src = "imag/Kyllkiit.gif";
    //-->
  </SCRIPT> 
</head>

<body bgcolor="#FFFFFF" text="black" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>

<tr>
    <td BGCOLOR="#404A00" align=center valign=top colspan=2>
          <font face=Arial,Helvetica color="#EEFF00">
          <img src="imag/spacer.gif" width=1 height=5><br>
          <img src="imag/flimmer.gif" width=400 height=95 alt=FLIMMER><br>
          <p><font size=5>Fyra respektlösa TV-kåserier<br>
          <p><img src="imag/pirullin.gif" width=80 height=80 alt="Röd demon"><br>
          <font size=2 color="white"><p><b>av Nils Mustelin</b>
           <br><img src="imag/spacer.gif" width=1 height=5>
    </td>
</tr>

<tr>
    <td align=center valign=top width=20%>
          <img src="imag/spacer.gif" width=1 height=10><br>
         <img src="imag/NM-pres5.jpg" width=144 height=70 vspace=0 
          alt="   Nils Mustelin
               www.mustelin.net"><br>
          <img src="imag/spacer.gif" width=1 height=30><br>
         <img src="imag/fst-logo2.gif" width=109 height=64 alt="FST"><br>
         <img src="imag/spacer.gif" width=1 height=30><br>

            <a href="varinaa.html"
             onMouseOver="y05.src=Kyllkiit.src"
             onMouseOut="y05.src=Tamasivu3.src"
             onClick="parent.mini.location='bar-suom.html'">
            <img src="imag/Tamasivu3.gif" name="y05" width=96 height=51 border=0></a><br>
    </td>
    
    <td bgcolor="#FFFFFF" align=left valign=top width=80%>
       <font face=Verdana,Arial,Helvetica size=2><a name="inne">
          <img src="imag/spacer.gif" width=1 height=10><br>
       <b>Flimmer</b> var ett samhällssatiriskt magasin producerat av FST (Finlands Svenska 
       Television) som gladde (eller förargade) TV-tittarna i början av år 1991.
       
       <p>I fyra av Flimmer-programmen medverkade jag med korta kåserier, i vilka jag med lätt
       hand berörde vissa av de läror som med hjälp av massiv marknadsföring har uppnått en 
       skrämmande popularitet i våra dagar, trots att de utgår från en magisk och helt förlegad 
       bild av hur universum fungerar:<font face=Arial,Helvetica size=2><b>

       <ul type=square>
          <li><a href="#bilmekaniker">Den alternativa bilmekanikern</a> (1.1.1991)
          <li><a href="#molekyl">Inte en endaste molekyl</a> (12.2.1991)
          <li><a href="#astrologi">Astrologi och spåralogi</a> (12.3.1991)
          <li><a href="#jordbruk">Jordbruk under stjärnorna</a> (23.4.1991)
       </ul></b>

       <img src="imag/skepsis.gif" align=left vspace=5 width=100 height=29 alt="Skepsis logo">
       <br clear=left><b>
       Denna sida tillägnas föreningen <a href="http://www.skepsis.fi" target=_blank>Skepsis</a> !</b>
    </td>
</tr>

<tr>
    <td colspan=2>
        <a name="bilmekaniker"><img src="imag/spacer.gif" width=10 height=1></a>
    </td>
</tr>

<tr>
    <td bgcolor="#FFEEDD" align=center valign=top><font face=Arial,Helvetica size=2>
        <img src="imag/mazda.jpg" width=129 height=108 vspace=4 alt="Röd Mazda"><br>
        <b>Kanske min första patient?</b>
    </td>

    <td bgcolor="#FFFFFF"><font face=Arial,Helvetica size=4>
    <b>DEN ALTERNATIVA BILMEKANIKERN</b><font face=Verdana,Arial,Helvetica size=2>

    <p>Det är inne med så kallad alternativ läkekonst just nu. Men när nu alternativ är så 
       populära, så förundrar det mig att det inte finns alternativ på ännu flera områden.  

    <p>Bilen, till exempel, är ju för många en oerhört viktig sak. Tänk om jag själv skulle
       öppna praktik som alternativ bilmekaniker?

    <p>Om du sedan kommer till min alternativa bilverkstad med din gamla kärra och klagar på 
       att motorn hackar, så ska du inte tro att jag tänker öppna motorhuven och börja pillra
       på förgasarn med en skiftnyckel eller någonting sånt!  O nej då – jag vet knappast var
       förgasarn finns – och ännu mindre hur den fungerar!

    <p>"Vi alternativa bilmekaniker", säjer jag, "vi är inte som de konventionella mekanikerna.
       De försöker bara lindra symptom – och dessutom med de mest brutala metoder. Man måste
       förhålla sig holistiskt till sin bil – man måste se på den som en helhet och inse att
       eventuella fel beror på att den är i obalans med den kosmiska energin."

    <p>"Den här djupa visdomen förstår inte vanliga bilmekaniker", fortsätter jag. "De är så
       förblindade av sin materialistiska bilåskådning, att de inte inser att det framför allt
       gäller att hjälpa bilen att bota sig själv med mjuka och naturenliga metoder."

    <p>Kanske konstaterar jag sedan att din bil är röd och att det är viktigt att stimulera
       dess röda identitet. Jag lyser därför på den med en röd ficklampa – och så tejpar jag
       fast en röd rubin på insidan av vindrutan, medan jag mumlar något om Yin och Yang och
       helande vibrationer.

    <p>Kanske påpekar jag att vindrutan är bilens spegel och att jag har valt just den punkt
       på vindrutan, som står i mystisk kontakt med den del av motorn som krånglar.

    <p>När jag till sist har skrivit ut en saltad räkning, kan du åka iväg. Och om bilen inte
       småningom blir bättre, så är det inte mitt fel utan ditt!  Du måste tro på mina metoder
       – annars skadar du de helande kosmiska vibrationerna.

    <p>Den här absurda fantasin är inte helt gripen ur luften.  Samma fraser och metoder
       används på fullaste allvar inom olika grenar av den alternativa läkekonsten – i
       homeopatin och den antroposofiska medicinen, i färgterapin, i ädelstensterapin, i
       irisdiagnostiken och i zonterapin.

    <p>Ändå tror jag inte att min alternativa bilverkstad skulle bli någon succé.  De flesta
       av oss har nog lättare att låta förnuftet råda när det gäller bilen än när det gäller
       den egna kroppen.  Din vanliga bilmekaniker är kanske jäktad och hinner inte ge dig de
       vänliga ord och den tröst du behöver.  Men du vet att han har något som jag inte har:
       han vet hur en bil fungerar...

    <p>Gott Nytt År!

    <p><font face=Arial,Helvetica size=2>
       <center><b><a href="#inne">Tillbaka till innehållsförteckningen!</a></b>
        <br><img src="imag/spacer.gif" width=1 height=5>
    </td>
</tr>

<tr>
    <td colspan=2>
        <a name="molekyl"><img src="imag/spacer.gif" width=10 height=1></a>
    </td>
</tr>

<tr>
    <td bgcolor="#ECE3FF" align=center valign=top><font face=Arial,Helvetica size=2>
        <img src="imag/homeopat.jpg" width=129 height=129 vspace=4 alt="Vithoulkas">
        <b>Är detta framtidens<br>läkekonst?</b>
    </td>
    <td bgcolor="#FFFFFF" align="left" valign="top"><font face=Arial,Helvetica size=4>
    <b>INTE EN ENDASTE MOLEKYL</b><font face=Verdana,Arial,Helvetica size=2>

    <p>Man har nyligen börjat undervisa i så kallad klassisk homeopati i Finland.  Man vad är
       homeopati egentligen?

    <p>Jo – homeopatin är en kombination av två saker: för det första ren magi och för det
       andra en felaktig bild av hur världen är uppbyggd.

    <p>I slutet av 1700-talet fick den tyska läkaren <b>Samuel Hahnemann</b> för sig att man
       skulle kunna bota sjukdomar genom att utnyttja den magiska föreställningen, att
       företeelser som liknar varandra har ett mystiskt samband. Så att om en sjukdoms
       symptom var till exempel svindel och magsmärtor, så borde den behandlas med ett ämne,
       som ger friska människor svindel och ont i magen. Den här idén – att "lika botar lika"
       – är fortfarande homeopatins ledstjärna.

    <p>Lyckligtvis kom Hahnemann också på en annan idé: det giftiga ämnet borde spädas ut. Han
       tänkte sig faktiskt att ju mera man spädde ut giftet, desto kraftfullare blev medicinen!

    <p>Jag har här en flaska homeopatisk medicin: extrakt av den giftiga växten stormhatt,
       <i>Aconitum</i>, utspätt i vatten och alkohol till styrka D&nbsp;10.

    <p>D&nbsp;10 betyder tiofaldig utspädning tio gånger i följd. Den här flaskan, som kostade
       mig 33 mk, innehåller alltså en del stormhattsextrakt på tio miljarder delar vatten
       och alkohol.

    <p>Om jag börjar med så här mycket outspätt extrakt och skulle vilja ha en flaska som
       skulle rymma hela den färdiga blandningen av styrka D&nbsp;10, så måste jag leta efter
       en flaska som är 75 meter i diameter och 200 meter hög.  Vill jag fortsätta till
       utspädningen D&nbsp;30, som inte är ovanlig i homeopatin, behöver jag en flaska som är
       tre gånger så hög som avståndet mellan jorden och månen.

    <p>Men redan när man kommer till D&nbsp;23 eller D&nbsp;24, så uppkommer en intressant
       situation.  Då finns det bara en enda liten molekyl stormhattsextrakt i en flaska av
       den här storleken.  Och den molekylen kan man ju inte dela på.

    <p>Men – säjer dagens homeopater – det spelar ingen roll att det inte finns en endaste
       molekyl av det botande ämnet i medicinen.  Ämnets helande kraft har nämligen övergått
       till vattnet eller alkoholen, som det har varit i kontakt med, och finns kvar i en
       mystisk förandligad form.

    <p>Men om det här stämmer, så borde man ju också tänka på att vattnet, innan det kom i den
       här flaskan, måste ha varit i kontakt med otaliga andra ämnen under sitt kretslopp på
       vår planet...  Vilka underbara och ödesdigra krafter kan det inte bo i den här oskyldiga
       flaskan!

    <p>Men eftersom jag varken tror på trolldom eller på att någon enstaka molekyl giftigt
       stormhattsextrakt kan skada mig, tillåter jag mig att utbringa en skål – inte för
       homeopatin utan för det sunda förnuftet. 

    <p>Skål!

    <p><font face=Arial,Helvetica size=2>
       <center><b><a href="#inne">Tillbaka till innehållsförteckningen!</a></b>
         <br><img src="imag/spacer.gif" width=1 height=5>
    </td>
</tr>

<tr>
    <td colspan=2>
        <a name="astrologi"><img src="imag/spacer.gif" width=10 height=1></a>
    </td>
</tr>

<tr>
    <td bgcolor="#DDEDFF" align="center" valign="top"><font face=Arial,Helvetica size=2>
        <img src="imag/sporalog.jpg" width=129 height=103 vspace=4 
         alt="Gamla spårvagnar i Helsingfors"><br><b>Spårvagnen som styr ditt livsöde?</b>
    </td>

    <td bgcolor="#FFFFFF" valign="top"><font face=Arial,Helvetica size=4>
    <b>ASTROLOGI OCH SPÅRALOGI</b><font face=Verdana,Arial,Helvetica size=2>

    <p>Jaha, det var veckans horoskop för Lejonet – den vanliga blandningen av uppmuntrande
       smicker och välmenta råd.  Men om du faktiskt tror på ett mystiskt samband mellan
       stjärnhimlen och ditt eget levnadsöde, så nöjer du dig knappast med veckotidningarnas
       horoskop.  Du söker kanske upp en så kallad yrkesastrolog?

    <p>Om du vet <b>var</b> du är född och precis <b>när</b> du är född – både datum och
       klockslag – så kan astrologen med hjälp av sin dator rita ut din så kallade stjärnkarta.
       Då får du veta var solen och månen och planeterna fanns på himlavalvet när du föddes,
       både i förhållande till djurkretsens tolv tecken och i förhållande till horisonten. Och
       utgående från din stjärnkarta kan astrologen sedan beskriva din personlighet mera
       detaljerat än någon psykolog! 

    <p>Det kan förstås hända att du inte riktigt känner igen dig i det här horoskopet. Men
       naturligtvis tror du ändå på det – inte lägger man ju hundratals mark i blöt utan att
       få valuta för pengarna...

    <p>Men alla är inte beredda att tro på vad som helst. På senare tid har därför nyfikna
       forskare studerat tiotusentals astrologiska stjärnkartor och jämfört dem med iakttagbara
       fakta. Resultaten har varit deprimerande för de astrologitroende – verkligheten tycks
       inte behaga rätta sig efter astrologernas spådomar.

    <p>Kan det här bero på att planeterna är så förfärligt långt borta – och de riktiga
       stjärnorna, som djurkretsens tecken syftar på, ännu mer svindlande avlägsna? Kanske
       borde man byta ut himlakropparna mot mera jordnära ting?

    <p>Vi som bor i republikens huvudstad har ju runt omkring oss ett system av kroppar, som
       likt planeterna rör sig i ett rytmiskt mönster i bestämda banor: spårvagnarna.
	
    <p>Jag föreslår därför att vi byter ut astrologin mot en modernare spådomskonst: spåralogin!

    <p>För att kunna ställa ditt spåraskop måste jag veta precis var i Helsingfors du är född.
       Och eftersom spårvagnarna rör sig snabbt vill jag gärna veta din födelsetid på några
       sekunder när. Så matar jag in dina födelsedata och spårvagnarnas tidtabeller, låter
       datorn rita ut din personliga spårakarta och börjar tolka ditt levnadsöde.

    <p>Låt mig se: där finns en tians spårvagn i riktningen mot Stadiontornet – du har en tia
       i Stadions tecken, som vi spåraloger säjer, och alltså uppenbara idrottsliga talanger.
       Men hur är det med ekonomin?  Jag tittar på Finlands Banks tecken – ser man på, en etta,
       verkligen prima – du kommer att förtjäna stora pengar, kanske på idrotten?

    <p>Universitetets tecken ser inte så bra ut – en fyra är just på väg in framför
       huvudbyggnaden – du har nog tyvärr inga anlag för bokliga studier. Nå men politiken då?
       Det formligen kryllar av spårvagnar i Riksdagens tecken – och de flesta av dem är gröna.
       Du kommer tydligen att vara mycket aktiv i politiken och antagligen kommer du in i
       riksdagen som representant för de gröna!

    <p>För att imponera på dig utsmyckar jag spåraskopet med vackra fraser om de hemlighetsfulla
       krafter som utgår från olika spårvagnar. Men om du ändå inte blir övertygad, så har jag
       i bakfickan många olika bortförklaringar som jag har lärt mig av astrologerna. Den bästa
       lyder så här: Spårvagnarna bestämmer inte ditt öde – de talar bara om dina förutsättningar
       och så beror det på dig själv om du vill förverkliga dem och leva i harmoni med kosmos...

    <p><font face=Arial,Helvetica size=2>
       <center><b><a href="#inne">Tillbaka till innehållsförteckningen!</a></b>
          <br><img src="imag/spacer.gif" width=1 height=5>
    </td>
</tr>

<tr>
    <td colspan=2>
        <a name="jordbruk"><img src="imag/spacer.gif" width=10 height=1></a>
    </td>
</tr>

<tr>
    <td bgcolor="#E3FFF1" align="center" valign="top"><font face=Arial,Helvetica size=2>
        <img src="imag/biodyn.gif" width=123 height=174 vspace=4 
        alt="Biodynamikerns lilla röda"><br><b>Andevetenskap för gurkodlare?</b>
    </td>
    
    <td bgcolor="#FFFFFF" valign="top"><font face=Arial,Helvetica size=4>
    <b>JORDBRUK UNDER STJÄRNORNA</b><font face=Verdana,Arial,Helvetica size=2>

    <p><i>[Läser först högt ur en broschyr:]</i>

    <p>"Venus och Mars i Kräftan ger fuktiga förhållanden som ökar risken för en stark förökning
       av sniglar. De bekämpas bäst när månen står i Kräftan."

    <p>Nej, det är inte någon bok om medeltida häxkonster som jag studerar. Tvärtom försöker
       jag ivrigt följa med min tid – och därför står jag här och bläddrar i den biodynamiska
       odlarens lilla röda: <b><i>Så- och skördekalendern</i></b> för år 1991.

    <p>Kanske tror du att biodynamisk odling bara betyder att undvika kemikalier och ge varje
       växt så naturliga uppväxtförhållanden som möjligt med hjälp av forskningens senaste rön?
       I så fall är jag rädd för att du tänker på någonting alldeles annat, nämligen på
       biologisk eller ekologisk odling.

    <p>Den biodynamiska odlingen uppfanns ingalunda av någon biolog utan av en ockult mystiker,
       antroposofen <b>Rudolf Steiner</b>. Jo, det är faktiskt fråga om samma Steiner, vars
       pedagogiska idéer riksdagen just före jul gav sin välsignelse...

    <p>Steiner hade de mest utmärkta förbindelser med den så kallade andevärlden.  Med hjälp
       av sin andevetenskap kunde han få reda på mångt och mycket, som den vanliga vetenskapen
       med sina grova metoder ännu inte har upptäckt. Ur djupet av sin ockulta visdom skrev
       han böcker och höll föredrag om nästan precis vad som helst. År 1924 höll han en kurs,
       där han tillämpade antroposofiska idéer på nånting så jordnära som lantbruket – och
       följden av denna oheliga allians blev den biodynamiska odlingen.

    <p>En av hörnstenarna i den här andeinspirerade odlingen är de så kallade biodynamiska
       preparaten. De tillverkas enligt recept som ingen medeltida trollkarl skulle ha behövt
       skämmas för. Kohorn skall fyllas med sand eller gödsel och grävas ner i jorden. Olika
       växtdelar skall plockas vid rätt tidpunkt och sedan förvaras i huvudskallar eller
       inälvor av olika djur.

    <p>Till sist skall de här preparaten röras ut i vatten till nästan homeopatisk utspädning
       och spridas över åkrarna. Men så är det inte heller fråga om att tillföra jorden ämnen
       som grödan behöver – utan om att förmedla kosmiska krafter till jorden!

    <p>Kosmiska krafter, ja – naturligtvis måste den biodynamiska odlaren också beakta
       planeternas och framför allt månens rörelser på stjärnhimlen. Det är till det den här
       kalendern behövs.

    <p>Om du tänker så sallad eller persilja, måste du se till att du gör det när månen står
       i en vattenstjärnbild, som befrämjar bladens utveckling. Rädisor och morötter skall du
       så när månen vandrar genom någon av jordstjärnbilderna – de verkar nämligen gynnsamt
       på rötter. Och utöver bladdagar och rotdagar finns det också blomdagar och fruktdagar
       att hålla reda på. 

    <p>Om du hör till de horoskopfrälsta, blir du kanske förtjust. Men tyvärr måste jag göra
       dig besviken. Du vet ju att den som har födelsedag i dag, den 23 april, är Oxe – för
       enligt astrologerna har solen just vandrat in i Oxens tecken. Men om du slår upp den
       biodynamiska kalendern, så står där att solen just har vandrat in i Väduren. Och precis
       lika galet är det med månen och planeterna.

    <p>Jag hade förresten tänkt så morötter I morgon kväll. Låt mig se här nu: 24 april
       – månen i Lejonet – fruktdag – det passar inte alls för mina morötter! Antingen får
       jag vänta till i övermorgon klockan 11, då månen vandrar in i Jungfrun – eller så lämnar
       jag morötterna och tar påsen med gurkfrön i stället.  Är man ett offer för ockulta
       kosmiska krafter, så är man...
    <p><font face=Arial,Helvetica size=2>
       <center><b><a href="#inne">Tillbaka till innehållsförteckningen!</a></b><br>
       <br><img src="imag/spacer.gif" width=400 height=1>
    </td>
</tr>

<tr>
    <td colspan=2>
        <img src="imag/spacer.gif" width=1 height=1>
    </td>
</tr>

<tr>
     <td align=left bgcolor="#F9F9F9" colspan=2>
        <font face=Arial,Helvetica size=2 color=black>
           <img src="imag/spacer.gif" width=1 height=10><br>
             <b>Denna sida har senast ändrats 6.9.2002
             <br>Kommentarer och frågor är välkomna per e-post: 
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>

</table>

</body>
</html>


