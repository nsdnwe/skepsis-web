<html>
<head>
   <title>Nils Mustelin: Linnunrata voi odottaa</title>
  <SCRIPT LANGUAGE="JavaScript">
    <!--
       Sidasven = new Image(96,51);
       Jatack3 = new Image(96,51);
       Sidasven.src = "imag/Sidasven.gif";
       Jatack3.src = "imag/Jatack3.gif";
    //-->
  </SCRIPT> 
</head>
<body bgcolor="#FFFFFF" text="black" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>
<tr>
    <td bgcolor="#33336A" align=left valign=top colspan=2>
    <table border=0 cellspacing=0 cellpadding=6 width=100%>
        <tr>
           <td valign=top bgcolor="#33336A">
             <font face=Arial,Helvetica color="#FFFFFF" size=6>Linnunrata<br>voi odottaa
           </td>
           <td align=right valign=bottom BGCOLOR="#33336A" rowspan=2>
             <img src="imag/flamcol4.jpg" width=281 height=247 
               alt="Keskiajan maailmankuva Camille Flammarionin piirtämänä">
           </td>
        </tr>
        <tr>
           <td valign=bottom bgcolor="#33336A">
              <font face=Arial,Helvetica color="#FFFFFF" size=2>
              <b>Nils Mustelin:<br>"radiosaarna"<br>vuodelta 1982</b>
           </td>
        </tr>
        </table>
    </td>
</tr>

<tr>
    <td align=center valign=top rowspan=2 width=20%>
         <img src="imag/NM-pres5.jpg" width=144 height=70 vspace=30 hspace=10
          alt="   Nils Mustelin
               www.mustelin.net"><br>
         <img src="imag/spacer.gif" width=1 height=30><br>

            <a href="vinterg.html"
             onMouseOver="y10.src=Jatack3.src"
             onMouseOut="y10.src=Sidasven.src"
             onClick="parent.mini.location='bar-sven.html'">
            <img src="imag/Sidasven.gif" name="y10" width=96 height=51 border=0></a><br>

         <img src="imag/spacer.gif" width=1 height=30><br>
          <table width=144 bgcolor="#FFF9DD" cellpadding=5>
          <tr>
            <td>
              <font face=Arial,Helvetica size=2><b>
              <b>Vinjetti: Keskiajan maailmankuva ranskalaisen astronomin
              ja kirjailijan Camille Flammarionin piirroksen mukaan<br>
              (piirros myöhemmin väritetty)</b>
            </td>
          </tr>
          </table>
    </td>
    <td bgcolor=white><img src="imag/spacer.gif" width=1 height=10>
    </td>

<tr>
    <td valign=top bgcolor="#EFFCFF" width=80%>
       <font face=Arial,Helvetica size=2 color="#662266" size=3>
 
        <b><i>Alkumusiikki: Gregoriaanista laulua</i></b>
        <hr>
        <font face=Verdana,Arial,Helvetica size=5 color=black>

<p>M<font size=2>onella tapaa etäiseltä tuntuu meistä keskiaika. Silti luulen, että se mitä me 
      ajattelemme ihmisestä ja elämästä ja maailmankaikkeudesta, on itse asiassa paljolti 
      peräisin siitä maailmankuvasta, joka sai komeimman kukoistuksensa keskiajan Euroopassa. 
      Se oli värikäs maailmankuva, omituinen sekoitus antiikin tähtitiedettä, kristinuskon 
      teologiaa ja – niin kuin me nyt sanoisimme – rahvaan taikauskoa.

<p>Fyysiseltä kannalta katsoen keskiajan maailmankaikkeus oli hyvin pieni. Siinä oli 
      oikeastaan vain kaksi osaa: taivas ja maa. Maa sijaitsi raskaana ja liikkumattomana 
      maailmankaikkeuden keskuksessa ja keskuksena. Taivas taas oli kristallikehien läpinäkyvä
      koneisto: se kuljetti aurinkoa, kuuta ja planeettoja niiden radoilla maan ympäri. 
      Uloimpana oli taivaanvahvuus: näkyvillä olevan maailmankaikkeuden raja, ja sitä koristivat
      kiintotähtien kimmeltävät valot.

      <p>Taivaanvahvuutta pidettiin läpinäkymättömänä, ja sen tuolle puolen sijoitettiin 
      Jumalan ja autuaitten asunnot. Maan sisässä taas, jossakin, oli vastapuolen, Perkeleen, 
      päämaja. Näitten kahden välille rakenteli keskiajan mielikuvitus enkeleistä ja pahoista
      hengistä uskomattoman monimutkaisen ja byrokraattisenkin hierarkian, johon ihmisen piti
      yrittää vaikuttaa rukouksien ja taikojen avulla. Ihminenkin sisältyi tähän hierarkiaan
      aivan luonnollisesti. Ihminenhän oli Jumalan kuva: hänet oli pantu hallitsemaan maan
      eläimiä ja kasveja, mutta ovela Paholainen oli saanut hänet lankeamaan syntiin. Ihminen
      ei sijainnut maailmankaikkeuden keskuksessa vain fyysisesti: hän sijaitsi myös Jumalan ja
      Perkeleen ikuisen valtataistelun keskipisteessä.

      <p>Keskiajan maailmankaikkeus oli siis hyvin pieni. Mutta se oli myös hyvin nuori. 
      Itsestään selvää oli, että taivas ja maa oli – niin kuin ensimmäisessä Mooseksen kirjassa
      on yksityiskohtaisesti kuvattu – luotu kuudessa päivässä. Ja kun käytettiin Raamatun 
      antamia aikatietoja, laskettiin että luomisen oli täytynyt tapahtua vain muutama tuhat
      vuotta sitten. Tunnetuin oli 1600-luvulla eläneen irlantilaisen piispan <b>James Ussherin</b>
      laskelma, jonka mukaan maailman luominen oli alkanut lokakuun 18. päivänä vuonna 4004 
      ennen Kristuksen syntymää ja päättynyt sanotun kuun 23. päivänä.

      <p>Jo 1500-luvulla alkoi keskiajan maailmankuva natista liitoksissaan. Se natisi varsinkin
      vuonna 1543 kun <b>Nikolaus Kopernikus</b> julkaisi teoksensa <i>De revolutionibus 
      orbium coelestium</i> (Taivaankappaleiden kiertoliikkeistä). Minua on aina 
      kiehtonut se, että Kopernikuksen kirjan nimessä on latinankielinen sana "revolutio", joka
      ei tarkoita vain kiertoliikettä vaan myös vallankumousta. Sillä vallankumouksenhan 
      Kopernikus pani käyntiin – sellaisen vallankumouksen joka on jatkunut meidän päiviimme
      saakka ja joka on todella kumouksellisesti muuttanut käsitystämme maailmasta ja meistä
      itsestämme.

      <p>Ennen muuta järkkyi maailmankaikkeuden rakenne. Maa ei enää ollutkaan maailmankaikkeuden
      turvallinen keskus, sen päämaja, vaan se alennettiin aivan tavalliseksi planeetaksi joka 
      kiertää aurinkoa, joka taas on läpimitaltaan enemmän kuin sata kertaa niin suuri kuin maa
      itse. Tämä oli kuitenkin vasta alkua. Pian oivallettiin, että kiintotähdet eivät voi 
      sijaita missään lähellä olevassa taivaanvahvuudessa: tähtien täytyi olla suunnattoman 
      suuria loistavia kappaleita jotka ovat niin kaukana että se etäisyys ylittää ihmisen 
      käsityskyvyn – niitten täytyi olla etäisiä aurinkoja rajattomassa avaruudessa.

      <p>Nykyäänhän me tiedämme, että meidän aurinkomme on ihan tavallinen tähti, vain yksi
      niistä vähintään 200 miljardista tähdestä, jotka muodostavat meidän kiekonmuotoisen
      kierteisgalaksimme Linnunradan. Eikä aurinko ole millään tapaa keskellä tätä tähtien 
      mahtavaa saareketta – seuralaisplaneettoineen se sijaitsee kaukana Linnunradan laitamilla,
      ja siltä kestää satoja miljoonia vuosia kun se tekee yhden kierroksen tämän suuren 
      tähtipyörteen navan ympäri.

      <p>Senkin tiedämme, ettei Linnunrata ole maailmankaikkeuden ainut galaksi. Nykyaikaisen
      tähtitieteen menetelmin voidaan valokuvata jopa miljardeja galakseja – niistä toiset ovat
      suurempia, toiset pienempiä kuin oma Linnunratamme. Ja niin kuin tähdet muodostavat 
      galakseja, galaksit taas muodostavat galaksijoukkoja, jotka voivat koostua jopa kymmenestä
      tuhannesta yksittäisestä galaksista. Meidän Linnunratamme sijaitsee valtavassa 
      järjestelmässä, jota tähtitieteilijät sanovat "paikalliseksi superjoukoksi".

      <p>Totisesti: meidän maapallostamme, maailmankaikkeuden entisestä keskuksesta, on tullut
      mikroskooppinen pölyhiukkanen galaksijoukkojen maailmassa. 

      <p>Pohjiaan myöten on mullistunut myös se, mitä keskiaikana ajateltiin maailmankaikkeuden
      iästä. Monet seikat viittaavat siihen, että kaikki se aine ja kaikki se säteily, jotka 
      muodostavat tämänhetkisen maailmankaikkeuden, oli joskus 15 tai 20 miljardia vuotta sitten
      keskittyneenä hyvin pieneen alueeseen, jonka tiheys ja lämpötila olivat käsittämättömän 
      korkeat – ehkä jopa äärettömän pieneen pisteeseen.

      <p>Siitä, mistä tämä ns. "singulariteetti" oli peräisin, tiede ei pysty sanomaan mitään.
      Mutta tiedämme yhä enemmän siitä, mitä sitten tapahtui. Alkuräjähdyksessä, josta usein
      käytetään nimitystä <i>Big Bang</i> eli Suuri pamaus, maailmankaikkeutemme syntyi ja alkoi 
      laajeta. Ja se laajenee edelleen – elämme maailmankaikkeudessa joka miljardien vuosien 
      kuluessa on kasvanut yhä suuremmaksi ja muuttunut yhä harvemmaksi.

      <p>Vähitellen muodostuivat galaksit ja ensimmäiset tähdet, ehkäpä 10-12 miljardia vuotta
      sitten. Meidän Linnunradassamme on vielä jäljellä ensimmäisen sukupolven tähtiä. Mutta 
      monet tähdet elivät vain lyhyeen, vain muutamia miljoonia vuosia. Sitten ne tuhoutuivat 
      supernovaräjähdyksissä ja niistä tuli pikku hiljaa uusien tähtisukupolvien raaka-ainetta.
      Kun Linnunrata noin viisi miljardia vuotta sitten oli suurin piirtein puolet siitä iästä
      mitä se on nyt, syttyi loistamaan se muuan keskikokoinen tähti jota me tätä nykyä täällä
      maapallolla sanomme auringoksi. Ja yhdessä auringon kanssa syntyivät sen 
      planeettaseuralaiset, joista meidän maapallomme on yksi.

<p><hr>
   <font face=Arial,Helvetica color="#662266" size=3>
   <b><i>Carl Nielsen: Sinfonia Espansiva, 1. osa</i></b>
   <hr><font face=Verdana,Arial,Helvetica size=5 color=black>

<p>T<font size=2>ähtitieteen valtava edistys Kopernikuksen päivistä meidän päiviimme ei ole
kuitenkaan
      merkinnyt vain uusia tietoja maailmankaikkeudesta, sen rakenteesta ja sen historiasta. Se
      on myös opettanut meitä suhtautumaan aivan uudella tavalla siihen mitä maailmankaikkeudessa
      tapahtuu. Ennen vanhaan luonnonilmiöt selitettiin yliluonnollisten voimien avulla – nyt me
      katsomme samoja ilmiöitä luonnontieteen kannalta. Tämä ei välttämättä merkitse Jumalan 
      viraltapanoa, mutta olemme oppineet, ettei ole hedelmällistä yrittää selittää 
      käsittämättömiä luonnonilmiöitä vetoamalla jumalallisten tai muitten yliluonnollisten 
      voimien asioihinpuuttumiseen. Vain tekemällä  huolellisia havaintoja ja etsimällä niiden 
      pohjalta syysuhteita ja lainalaisuuksia on ollut mahdollista kasvattaa tietojamme ja 
      muodostaa kuva maailmankaikkeuden rakenteesta.

      <p>1800-luvun puolivälissä tuotti luonnontieteellinen lähestymistapa toisen mahtavan 
      mullistuksen kaikkeen siihen mitä ihminen oli ajatellut omasta asemastaan luonnossa. 
      Tälläkin kertaa vallankumouksen pani alulle kirja: se oli <b>Charles Darwinin</b> vuonna
      1859 julkaisema <i>On the Origin of Species through Natural Selection</i> 
      (Lajien synty luonnonvalinnan kautta).

      <p>Nykyään voidaankin pitää todistettuna sitä, että maapallon kaikki kasvit ja eläimet 
      ovat kehittyneet hyvin primitiivisistä esi-isistä vuosimiljoonia kestäneitten vähittäisten
      muutosten myötä. Hämärän peitossa on vielä se, miten elämä syntyi noin neljä miljardia
      vuotta sitten. Mutta vähä vähältä aletaan päästä selville niistä mekanismeista, jotka 
      ehkä ovat johtaneet siihen, että pienet molekyylit ovat asteittain yhdistyneet suuremmiksi
      ja suuremmiksi molekyyleiksi, kunnes tuloksena on ollut erittäin monimutkaisia 
      kemikaalipisaroita, jotka pystyvät uusiutumaan, tuottamaan itsensä kaltaisia uusia 
      pisaroita – eli lisääntymään. Sitten tiedämme ainakin suurin piirtein miten varsin 
      yksinkertaiset yksisoluiset eliöt noin kahden miljardin vuoden kuluessa kehittyivät 
      suuremmiksi yksisoluisiksi eliöiksi, kunnes evoluutio noin 600 miljoonaa vuotta sitten 
      lähti käyntiin myös makrotasolla ja tuotti käsittämättömän runsaan määrän kaiken aikaa 
      vaihtuvia eläin- ja kasvilajeja.

      <p>Tämänkaltainen kuvaus ja käsitys elämän pitkästä historiasta planeetallamme on ollut 
      monille paljon vaikeampi hyväksyä kuin luonnontieteen kaikki muut saavutukset. Syvästi
      alentavana on pidetty sitä, että ihminen ei aina olekaan ollut ihminen, että sukutaulumme
      ei alakaan Aatamista ja Eevasta vaan ulottuu yksisoluisiin mikro-organismeihin maapallon
      alkumereen. Erityisen vaikeata tätä on ollut hyväksyä niitten, jotka ovat pitäneet kiinni
      siitä että Raamatun luomiskertomus on tarkka selonteko siitä, miten maa ja maailmankaikkeus
      ovat syntyneet.

      <p>Minusta itsestäni tämä ei tunnu lainkaan alentavalta tai nöyryyttävältä: minusta on 
      päinvastoin kiehtovaa katsoa peiliin ja miettiä omia juuriani. Olennainen osa minun 
      biokemiastani, esimerkiksi minun solujeni geneettinen koodi, on kaikesta päätellen 
      peräisin yksisoluisilta esi-isiltäni. Veri joka virtaa suonissani on korvaamassa itseänsä
      maapallon alkumerta, joka sisältyi monisoluisten esi-isieni ruumiinonteloihin. Monet 
      ruumiinrakenteeni piirteistä olen perinyt niiltä jo hieman edistyneemmiltä esi-isiltäni,
      jotka olivat kaloina siluurikauden meressä – sitä perintöä on esimerkiksi pitkulainen 
      ruumiinrakenteeni, jonka runkona on nivelistä koostuva taipuisa selkäranka. Sitä perintöä
      on myös luun sisään kapseloitu pääni, jossa on liikkuva alaleuka ja kaksi linssillä 
      varustettua silmää. Ruumiini neljä uloketta – kaksi kättä ja kaksi jalkaa – ovat vähän 
      myöhempää perua: ne minä olen perinyt niiltä pelottomilta keuhkokaloilta, jotka neljine
      vahvoine varsievinensä alkoivat ryömiä kostean mudan läpi, järvestä järveen, ja joista
      sitten vähitellen syntyivät sammakkoeläimet. Aivojeni sisäosat saivat nykyisen muotonsa
      luultavasti matelijaesi-isieni aikaan. Ja vasta aivan äsken, silloin kun apinaa 
      muistuttavat esi-isäni heilauttelivat itseään puunlatvasta toiseen Afrikan metsissä, vasta
      silloin saivat käteni nykyisen uskomattoman käyttökelpoisen muotonsa: minun kädessänihän 
      peukalo on muita sormia vasten.

      <p>Olen siis muinaisten ja menneitten elämänmuotojen muistomerkki. Tunnen syvää 
      kunnioitusta kaikkia niitä esi-isiäni kohtaan, jotka hyvin vaihtelevissa elinolosuhteissa
      ovat kehittäneet kaikki ne fysiologiset ja anatomiset erityispiirteet ja 
      erityisominaisuudet, joiden tuloksena olen olemassa minä, ihminen. Tämä antaa minulle 
      myös voimakkaan tunteen siitä, että kuulun yhteen planeettamme kaikkien eläinten ja 
      kasvien kanssa – olen pieni oksa sitä mahtavaa evoluution puuta, joka kattaa ja johon 
      kuuluvat maapallon kaikki jo kuolleet ja kaikki tällä hetkellä elävät organismit. 
      Korvissani kaikuu eläinten tunnuslause <b>Rudyard Kiplingin</b> <i>Viidakkokirjasta</i>:
      "Me olemme samaa lihaa ja verta, te ja minä." Biokemian tasolla olemme kaikki muunnelmia
      samasta teemasta: DNA-molekyylien teemasta.
<p><hr>
   <font face=Arial,Helvetica size=2 color="#662266" size=3>
   <b><i>Josef Haydn: Sinfonia 103 Es-duuri, 4. osa</i></b>
   <hr><font face=Verdana,Arial,Helvetica size=5 color=black>

<p>K<font size=2>un jonkun on tunteenomaisista tai muista järjenulkoisista syistä vaikea hyväksyä 
      meidän pitkää ja vaiheikasta historiaamme, hän väittää hivenen ärtyneesti että sellainen
      uskomattoman tarkoituksenmukainen ja monimutkainen olento kuin ihminen ei ole voinut 
      syntyä "sattuman sokeasta oikusta". Tämä vastaväite perustuu kuitenkin tietämättämyyteen
      evoluution luonteesta. 

      <p>Keskeinen evoluutiota ylläpitävä tekijähän on sopeutuminen kulloinkin vallitseviin
      olosuhteisiin. Raaka-aineena ovat tosin sattumanvaraiset mutaatiot, mutta sopeutuminen
      on luonteeltaan sattuman vastakohta. Eri kasvi- ja eläinlajien alituiseen vaihtuvassa
      ekologisessa vuorovaikutuksessa sopeutuminen pakottaa esiin uusia ja usein entistä 
      monimutkaisempia anatomisia rakenteita, jotka ovat tyyten toisenlaisia kuin mitä 
      sattuman yksinkertaisten lakien perusteella voisi odottaa.

      <p>Toisaalta täytyy myöntää, että evoluution prosessi on kokonaisuutena sattuman varassa
      siinä mielessä, että se on pitkä ketju lyhyitä askeleita, jotka kaikki ovat hyvin herkkiä
      ympäristön vaihdoksille. Ja joka ainoa pienikin suunnan muutos voi pitemmällä aikavälillä
      tuottaa tuloksia, jotka ovat dramaattisen ainutlaatuisia.

      <p>Olen toisinaan leikitellyt sellaisella ajatuksella, että joku yritteliäs mustekalalaji
      olisi muutama sata miljoonaa vuotta sitten seurannut sukulaisiaan etanoita merestä maalle
      ja että ne olisivat siitä intoutuneet kehittämään korkeammanasteista hermostoa ja 
      ruumiinrakennetta. Jos näin olisi käynyt, ei selkärankaisilla ehkä koskaan olisi ollut 
      mahdollisuutta lyödä itseään läpi. Maapallon eläinkuntaa hallitsisivat tänä päivänä ehkä
      ylivoimaisesti mustekalojen ryömivät ja hyppivät ja lentävät jälkeläiset, yhtä moninaiset
      kuin meidän aikamme linnut ja nisäkkäät. Ja ehkäpä joku erityisen älykäs laji olisi jo
      kauan sitten luonut pitkälle kehittyneen nilviäissivilisaation, jonka filosofit 
      nauraisivat makeasti sille typerälle ajatukselle että niinkin alkeellisessa 
      kehityslinjassa kuin selkärankaisten saattaisi esiintyä älyllisiä olentoja...

      <p>Tämähän on hyvinkin voinut tapahtua jollakin toisella planeetalla. Mutta täällä 
      maapallolla kävi niin kuin kävi: luomakunnan kruunuksi ja Jumalan kuvaksi alkoi itseään
      kutsua muuan kalojen jälkeläinen.

      <p>Poliittisessa satiirissaan <i>Animal Farm</i> (Eläinten farmi) <b>George
      Orwell</b> antaa hallitsevien eläinluokkien kehittää kuuluisaksi tulleen iskulauseen:
      "Kaikki eläimet ovat tasa-arvoisia, mutta jotkut eläimet ovat tasa-arvoisempia kuin 
      toiset". Kun ajattelen ihmistä suhteessa maapallon muihin eläimiin, tätä voisi mukailla
      sanomalla että "kaikki eläimet ovat ainutkertaisia, mutta ihminen on ainutkertaisempi 
      kuin muut."

      <p>Biologisesti katsoen ihminen, <i>Homo sapiens</i>, on eläin kaikkien muitten eläinten
      joukossa ja biokemian kannalta melkein simpanssin kaksoisveli. Mutta jollakin kohtaa, 
      edetessämme apinasta ihmiseen, menimme yli sellaisen rajan, missä aivojen fysiologiassa 
      tapahtunut pieni muutos sysäsi liikkeelle ratkaisevan muutoksen älyllisessä 
      suorituskyvyssä: älykkyys saavutti tason, jossa oli mahdollista kehittää puhekieli, 
      käsitteellisten äänimerkkien eli sanojen järjestelmä. Kieli taas loi edellytyksiä 
      abstraktille ajattelulle – oivalluksia ja tietoja ja perinteitä ja kokemuksia alkoi 
      virrata yksilöltä yksilölle, sukupolvelta sukupolvelle. Kun puhuttua kieltä sitten 
      täydensivät kirjoitetut merkit, jotka oli mahdollista tallentaa aivojen ulkopuolella,
      tämä virta paisui vuolteen kaltaiseksi. Lähti liikkeelle aivan uudenlainen evoluutio: 
      kulttuurievoluutio, joka muutamassa kymmenessä tuhannessa vuodessa oli muuttava ihmisen
      elinehtoja ennalta aavistamattomiin.

      <p>Tiedon kasvu näet antoi ihmiselle myös yhä suuremman vallan luontoon nähden. Ihminen
      murtautui ulos siitä ekologisesta lokerosta, johon biologinen evoluutio oli hänet 
      sijoittanut. Hän alkoi viljellä maata ja hoitaa kotieläimiä. Hän oppi kaivamaan metalleja,
      hän keksi ja kehitti yhä parempia työkaluja ja koneita. Hän alkoi hyödyntää 
      aurinkoenergiaa, joka oli sitoutunut vihreisiin kasveihin vuosimiljoonien aikana ja
      varastoitunut maaperään hiilenä ja öljynä.

      <p>Maapallon kaikilla eläimillä ja kasveilla on takanaan pitkä biologinen kehityshistoria.
      Mutta vain ihmisellä on sen lisäksi varsinainen historiansa, historia jonka hän on itse
      luonut, jonka me olemme itse luoneet, historia, jota olemme voineet vallita ja ohjata yhä
      enemmän sitä mukaa kuin tietomme ovat kasvaneet ja valtamme on enentynyt. Voimme ottaa
      oppia menneisyydestä, voimme ennakoida tekemistemme seurauksia, voimme valita tien jota
      kulkea.

      <p>Tämä asettaa meille suunnattoman vastuun: vastuun itsestämme ja jälkeemme tulevista,
      vastuun tästä planeetastamme ja kaikesta joka sillä elää. Onko meistä tähän vastuuseen
      – vai olemmeko jo tehneet niin kohtalokkaita erehdyksiä että valinnan vapaus on jo mennyt?

      <p>Olisi typerää kieltää sitä, että tieto ja tiedon tekniset sovellukset ovat tuottaneet
      ihmiskunnalle kaikenlaista siunausta. Ellei olisi kehittynyttä teknologiaa, eläisimme
      tänäkin päivänä niin kuin kivikauden ihmiset, ja suurin osa kaikesta siitä jaloimmasta
      mitä ihmiskunta on tähän mennessä tuottanut, olisi ikuisesti jäänyt syntymättä.

      <p>Mutta yhtä typerää olisi kieltäytyä näkemästä kaikkea sitä vahinkoa, kaikkea sitä 
      ihmisten kärsimystä, jonka on saanut aikaan teknologian valloilleen päästäminen ja 
      väärinkäyttö. Varsinkin viime vuosikymmenten aikana tilanne on kärjistynyt niin 
      äärimmilleen, että ei ole enää itsestään selvää että me tulemme olemaan olemassa 
      tulevaisuudessakin.

     <p>Rikkaitten maitten räjähdysmäinen teollistuminen on ehdyttänyt maapallon raaka-aine- 
      ja energiavarat. Näemme jo miten luonnonvarojen runsaudensarven pohja alkaa häämöttää, 
      samalla kun huomaamme miten vakavasti olemme vaurioittaneet luonnonympäristöämme. 
      Köyhissä maissa sadat miljoonat ihmiset elävät jatkuvassa nälän- ja kuolemanhädässä,
      mikä ainakin osin  johtuu siitä, että kaukaiset rikkaat maat pitävät yllä teknologista
      elintasoaan näitten köyhien maitten kustannuksella. Sotateollisuus nielee yhä suuremman
      osan ihmiskunnan aineellisista ja henkisistä varoista, jotka itse asiassa pitäisi voida
      käyttää siihen, että miljardeille kärsiville ja nälkäänäkeville ihmisille luotaisiin 
      ihmisarvoisen elämän edellytyksiä.

      <p>Nykyajan sotateollisuus on kaiken lisäksi muutakin kuin sitä, että ihminen tuhlaa
      luonnonvaroja niin kuin ei koskaan ennen. Sotateollisuus on antanut 1900-luvun ihmiselle
      sellaisen mahdin jota ei ole ollut yhdelläkään elävällä olennolla koskaan aikaisemmin: 
      mahdin hävittää oma lajinsa ja samalla tuhota enin osa kaikista niistä eläin- ja 
      kasvilajeista, joitten kanssa me yhdessä tällä maapallolla elämme. Eikä tämä ole enää
      mikään etäinen teoreettinen mahdollisuus: koko maapallon kattavan ydinasesodan uhka
      leijuu kuin Damokleen miekka meidän kaikkien päällä, ja sen miekan kärki osoittaa 
      Euroopan sydämeen.

<p>Mitään lohtua ei ole siitä, että kolmas maailmansota kaiketi selvitettäisiin 
      muutamassa tunnissa maanalaisissa ohjaus- ja komentokeskuksissa, idässä ja lännessä, 
      painellaan joitakin nappeja – ohjusten parvet lehahtavat sukellusveneistä ja siiloista
      ja osuvat maaliinsa niin tarkasti kuin vain nykyajan teknologia sallii – suurkaupunki
      toisensa jälkeen saa päälleen sienenmuotoisen pilven. Ja sitten seuraa pitkä hiljaisuus,
      jonka keskellä niillä harvoilla jotka ovat jääneet henkiin on täysi syy kadehtia niitä,
      jotka saivat kuolla heti.

<p><hr>
   <font face=Arial,Helvetica color="#662266" size=3>
   <b><i>W.A. Mozart: Pianokonsertto 23 A-duuri, 2. osa</i></b>
   <hr><font face=Verdana,Arial,Helvetica size=5 color=black>

<p>M<font size=2>uutama vuosi sen jälkeen kun Hiroshima ja Nagasaki hävitettiin ydinpommeilla, 
      kirjoitti <b>Arthur C. Clarke</b> pienen vaikuttavan novellin nimeltä <i>If I 
      ever forget thee, oh Earth</i> (Unohdanko sinua koskaan, Maa). Päähenkilönä 
      on kymmenvuotias poika Marvin, joka on syntynyt kuussa ja asuu suuressa 
      tähtitieteellisessä observatoriossa sillä puolella kuuta, joka ei näy maahan. Novelli 
      alkaa siitä, että Marvin ensimmäistä kertaa elämässään ja nuoruudessaan saa lähteä 
      observatorion ulkopuolelle. Hänen isänsä ottaa hänet mukaan pitkälle matkalle kuuautolla. 
      He ajavat kuun autiota maisemaa, kunnes heidän edessään maa nousee horisontista, 
      kuin suunnaton sirppi. Maan auringon valaisema puoli näyttää aivan samanlaiselta kuin 
      Apollo-astronauttien meille välittämissä kuvissa. Mutta kun Marvinin silmät tottuvat 
      voimakkaaseen maanpaisteeseen, hän huomaa että maan varjossa oleva puoli ei olekaan 
      täysin pimeä: mantereet hohtavat heikkoa fosforinhehkuista valoa – kuollut maapallo 
      on vielä radioaktiivinen kaikkien niitten ydinräjäytysten jäljiltä, joitten jälkeen 
      ihmiskunnasta on jäljellä vain kourallinen kuusiirtolaisia. Nyt Marvin ymmärtää, miksi 
      hän ei koskaan pääse käymään isiensä kotiplaneetalla. Mutta ehkä hänen lapsensa, tai 
      lapsenlapsensa...

     <p>Periaatteessa Clarke kumminkin on optimisti. Hänen romaaninsa <i>Prelude to 
      Space</i> (Preludi avaruudelle) päättyy loppukohtaukseen, jossa on tiettyjä
      yhtymäkohtia äsken selostamaani novelliin. Tässä seisoo kuussa, ikkunansa äärellä, 
      amerikkalainen historiantutkija professori Alexson – ja katsoo maapalloa. Hänetkin on 
      tuomittu elinikäiseen maapallonpakoon – hänellä on nimittäin vakava sydänvika eikä hän
      selviäisi hengissä maan voimakkaan painovoiman piirissä.

      <p>1900-luku on painumassa lopuilleen tässä Clarken romaanissa – tunti tunnilta vyöryy
      uudenvuodenyö yli hitaasti pyörivän maapallon. Professori Alexson miettii mennyttä 
      vuosisataa, ja tulevaa:<font color=navy>

     <blockquote><i>"Professori Alexson ei tuntenut surua eikä kaipausta heittäessään jäähyväisiä
        kuolevalle vuosisadalle: tulevaisuus oli niin täynnä ihmeitä ja lupauksia. Taas kerran 
        purjehtivat ylpeät laivat kohti tuntemattomia maita kuljettaen mukanaan uusien 
        kulttuurien siemeniä, joista syntyvät sivilisaatiot aikanaan menisivät entisten ohi. 
        Ryntäys uusiin maailmoihin murskaisi kaikki ne tukahduttavat esteet, jotka olivat 
        myrkyttäneet vuosisadasta melkein puolet. Muurit oli revitty, ja ihmiset suuntaisivat 
        energiansa ulospäin, kohti tähtiä, sen sijaan että taistelisivat keskenään.

        <p>Toisesta keskiajasta pois, pois sen peloista ja kurjuudesta, pois iäksi! Pois 
        Belsenin ja Hiroshiman varjoista – maailma oli matkalla kohti loistavaa auringonnousua.
        Renessanssi oli tullut jälleen, 500 vuoden jälkeen. Kun sarastus pitkän kuunyön 
        jälkeen kirkkaana purkautuisi kuun Apenniinien yli, se ei voisi olla häikäisevämpi 
        kuin se aikakausi, joka nyt oli syntynyt."</i></blockquote><font color=black>

     <p>Tämän kirjoitti Arthur C. Clarke vuonna 1947, eli 35 vuotta sitten. Silloin oli kai
      vielä mahdollista uskoa, että ihmiskunta jo vuonna 2000 olisi päässyt pois nykyisestä 
      katastrofisuunnastaan ja olisi matkalla kohti uutta renessanssia. Yhtä optimistisia emme
      ole enää nyt, kun vuosisadan vaihtumiseen on vain runsaat 17 vuotta. Mutta vuosistahan
      tässä ei ole kysymys: suurin kysymys on, pystymmekö ylimalkaan, ennen kuin on liian 
      myöhäistä, vaihtamaan suuntaa, ja alkaako tulevaisuudessamme häämöttää valoa.

      <p>Jos minulta kysytään: "Luuletko, että ihmiskunta lähivuosikymmenten mittaan tuhoaa
      itsensä?" niin minä vastaan, sekuntiakaan epäröimättä: "En luule. Tiedän että se voisi 
      tapahtua – mutta minä en voi uskoa että se todella tapahtuu." Samalla minun on kuitenkin
      rehellisesti tunnustettava, että en itsekään tiedä, missä määrin tämä optimismi perustuu
      ajan merkkien realistiseen tulkitsemiseen, ja missä määrin yksinkertaisesti vain siihen,
      että ajatus ihmissuvun ja inhimillisen kulttuurin tuhoutumisesta tuntuu minusta 
      sietämättömältä.

      <p>Yksi asia kuitenkin on varma. Vaikka me – niin kuin uskon ja toivon – onnistumme 
      välttämään äärimmäisen katastrofin ja voimme päästä rakentamaan parempaa maailmaa, meillä
      on edessämme muutama tukala ja raskas vuosikymmen. Vie aikaa, ennen kuin saamme murretuksi
      yksilöitten itsekkyyden ja kansalliskiihkoisuuden noidankehän. Ja vaikka hyvä tahto käy
      yhä vahvemmaksi ja vaikka maailmanlaajuinen solidaarisuus vaikuttaa yhä enemmän, minusta
      näyttää että joudumme vielä pitkään elämään siinä pelossa, että olemme menneet 
      kohtalokkaasti harhaan. Mutta pelkokin voi opastaa kehitystä rakentavaan suuntaan, 
      silloin kun siihen liittyy tietoisuus siitä, että suurimmatkin uhraukset ovat parempi 
      kuin täydellinen tuho.

      <p>Pari viikkoa sitten näin televisiouutisissa välähdyksiä ydinaseitten vastaisesta 
      mielenosoituksesta jossain Yhdysvalloissa. Mieleeni jäi yksi juliste ja sen iskulause:
      "Give our children dreams – not nuclear nigtmares" (Antakaa lapsillemme unelmia eikä 
      ydinasepainajaisia). Me emme saa lopettaa unelmoimista paremmasta maailmasta. Mutta 
      meidän pitää unelmoida silmät auki. Meidän on pakko hylätä viimeisetkin harhakuvat 
      siitä, että kohtalomme olisi joittenkin korkeampien voimien käsissä – meidän täytyy 
      rakentaa unelmamme tiedon varaan, kaiken sen varaan, mitä tiedämme luonnon laeista ja 
      ennen muuta sen varaan, mitä tiedämme itsestämme.
 
 <p>Minulla on sellainen käsitys, että pitemmällä aikavälillä meidän kehitykseemme tulee 
      vaikuttamaan paitsi oma asemamme täällä maapallolla myös asemamme maailmankaikkeudessa.
      Ehkäpä saamme jonakin päivänä tietää, että emme ole yksin, vaan keskellä käsittämättömän
      pitkälle kehittyneitä sivilisaatioita, jotka ovat halukkaat päästämään meidät osallisiksi
      vuosimiljoonien tiedoista ja kokemuksista. Silloin voi vain toivoa, että löydämme 
      Linnunradan tähtienvälisessä kulttuurivaihdossa oman lokeromme ja tehtävämme, ja että
      meillä ehkä suorastaan olisi jotakin annettavaa muille.

   <p>Jos me taas jostain luonnon oikusta olemme ainoat älylliset olennot koko Linnunradassa,
      voi ajatella, että me vähitellen levittäydymme tähdeltä tähdelle ja perustamme uusia 
      inhimillisiä sivilisaatioita vieraitten aurinkojen alla. Silloin on ihmissuvun jatkuminen
      turvattu – jos joku näistä sivilisaatioista tuhoutuu, jää muita kantamaan ihmisen 
      kulttuuriperintöä läpi vuosimiljoonien. Ja ehkä jotkut näistä toisistaan yhä kauemmas
      erkanevista ihmiskunnista tulevat säilyttämään ikivanhan legendan: oudon kertomuksen
      siitä että ihminen on joskus aikojen alussa syntynyt nyttemmin jo unohdetulla planeetalla
      jota sanottiin maaksi.

      <p>Mutta tämä on science fictionia – tieteiskuvittelua. Linnunrata voi odottaa, kunnes
      me täällä maapallolla olemme varttuneet vastuumme mittaisiksi – ihmisinä.<br>
<img src="imag/spacer.gif" width=400 height=20>

</td>
</tr>

<tr>
    <td></td>
     <td align=left bgcolor="#FFFFFF">
        <font face=Arial,Helvetica size=2 color=navy>
           <img src="imag/spacer.gif" width=1 height=10><br>
          <b>JÄLKISANAT</b>
          <p>Tämän tekstin kirjoitin vuonna 1982 tunnetun radiomiehen <b>Hannu Taanilan</b>
          pyynnöstä. Taanila tuotti siihen aikaan radiosarjaa, jossa eri ihmiset verraten pitkissä
          puheenvuoroissa (noin 45 minuuttia) pakinoivat otsikolla <b><i>Ihmisenä maassa ja
          maailmankaikkeudessa</i></b>.

          <p>Taanila suomensi sitten tekstini, ja esitin sen radiossa Pitkänäperjantaina 1982 (muistaakseni     
         kyseessä oli suora lähetys). Myöhemmin tein myös ruotsinkielisen version (eli luin radiossa
         alkuperäisen tekstini), ja silloin tuottaja sai loistavan idean korvata Taanilan sarjan pitkä otsikko
         tekstini viimeisen lauseen alkusanoilla <b><i>Vintergatan kan vänta</i></b> eli <i>Linnunrata voi
         odottaa</i>.<br>

          <img src="imag/spacer.gif" width=1 height=10><br>
     </td>
</tr>

<tr>
     <td align=left bgcolor="#F9F9F9" colspan=2>
        <font face=Arial,Helvetica size=2 color=black>
           <img src="imag/spacer.gif" width=1 height=10><br>
             <b>Tämä sivu on viimeksi muutettu 6.9.2002<br>
              Suomennos: Hannu Taanila ja Riitta Eskelinen<br>
              Kommentit ja kysymykset ovat tervetulleita sähköpostitse:
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>
</table>
</html>
