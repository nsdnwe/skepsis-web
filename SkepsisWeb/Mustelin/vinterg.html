<html>
<head>
   <title>Nils Mustelin: Vintergatan kan vänta</title>
  <SCRIPT LANGUAGE="JavaScript">
    <!--
       Tamasivu3 = new Image(96,51);
       Kyllkiit = new Image(96,51);
       Tamasivu3.src = "imag/Tamasivu3.gif";
       Kyllkiit.src = "imag/Kyllkiit.gif";
    //-->
  </SCRIPT> 
</head>
<body bgcolor="#FFFFFF" text="black" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>
<tr>
    <td bgcolor="#33336A" align=left valign=top colspan=2>
    <table border=0 cellspacing=0 cellpadding=6 width=100%>
        <tr>
           <td valign=top bgcolor="#33336A">
             <font face=Arial,Helvetica color="#FFFFFF" size=6>Vintergatan<br>kan vänta
           </td>
           <td align=right valign=bottom BGCOLOR="#33336A" rowspan=2>
             <img src="imag/flamcol4.jpg" width=281 height=247 
               alt="Medeltidens världsbild enligt en teckning av Camille Flammarion">
           </td>
        </tr>
        <tr>
           <td valign=bottom bgcolor="#33336A">
              <font face=Arial,Helvetica color="#FFFFFF" size=2>
              <b>En radiobetraktelse<br>från år 1982<p>av Nils Mustelin</b>
           </td>
        </tr>
        </table>
    </td>
</tr>

<tr>
    <td align=center valign=top rowspan=2 width=20%>
         <img src="imag/NM-pres5.jpg" width=144 height=70 vspace=30 hspace=10
          alt="   Nils Mustelin
               www.mustelin.net"><br>
         <img src="imag/spacer.gif" width=1 height=30><br>

            <a href="linnunra.html" target=maxi
             onMouseOver="y05.src=Kyllkiit.src"
             onMouseOut="y05.src=Tamasivu3.src"
             onClick="parent.mini.location='bar-suom.html'">
            <img src="imag/Tamasivu3.gif" name="y05" width=96 height=51 border=0></a><br>

         <img src="imag/spacer.gif" width=1 height=30><br>
          <table width=144 bgcolor="#FFF9DD" cellpadding=5>
          <tr>
            <td>
              <font face=Arial,Helvetica size=2><b>
              <b>Vinjett: Medeltidens världsbild enligt en teckning av den
              franske astronomen och författaren Camille Flammarion<br>
              (teckningen senare färglagd)</b>
            </td>
          </tr>
          </table>
    </td>
    <td bgcolor=white><img src="imag/spacer.gif" width=1 height=10>
    </td>

<tr>
    <td valign=top bgcolor="#EFFCFF" width=80%>
       <font face=Arial,Helvetica size=3 color="#662266">
 
        <b><i>Inledningsmusik: Gregoriansk sång</i></b>
        <hr>
        <font face=Verdana,Arial,Helvetica size=5 color=black>

<p>M<font size=2>edeltiden känns i dag mycket avlägsen. Ändå tror jag att många av våra attityder till 
   människan, livet och universum går tillbaka till den världsbild, som nådde sin höjdpunkt i 
   medeltidens Europa. Det var en färgstark världsbild – en egendomlig blandning av antik 
   astronomi, kristen teologi och folklig vidskepelse.

<p>Fysiskt sett var medeltidens universum mycket litet. Det bestod egentligen av bara två delar: 
   himmelen och jorden. Jorden vilade tung och orörlig i universums centrum. Himlen var ett 
   invecklat maskineri av genomskinliga kristallsfärer, som förde solen, månen och planeterna i 
   deras banor kring jorden. Den yttersta sfären var himlafästet eller firmamentet, det synliga 
   världsalltets gräns, utsmyckat med fixstjärnornas glittrande ljuspunkter. 

<p>Firmamentet antogs vara ogenomskinligt och utanför dess valv förlade man Guds och de saligas 
   boningar. Någonstans inne i jorden hade motståndaren sitt högkvarter. Och mellan dessa två 
   motpoler, mellan Gud och Djävulen, byggde den medeltida fantasin upp en fantastisk – rentav 
   byråkratisk – hierarki av änglar och demoner, som det gällde att försöka påverka med böner 
   eller magiska konster. Också människan ingick på ett naturligt sätt i den har hierarkin – 
   hon var ju Guds egen avbild som var satt att råda över jordens djur och växter men hade 
   fallit i synd till följd av Djävulens list. Människan hade inte bara fysiskt sin plats i 
   universums centrum, hon stod också i centrum för den ständiga maktkampen mellan Gud och 
   Djävulen. 

<p>Medeltidens universum var alltså mycket litet. Men det var också mycket ungt. Ingen tvivlade 
   på att himmelen och jorden hade skapats exakt enligt beskrivningen i Första Mosebok, på sex 
   dagar &agrave; 24 timmar. Och med stöd av olika tidsuppgifter i Bibeln räknade man ut att 
   skapelsen måste ha ägt rum för några få tusen år sedan. Mest känd blev den irländska 
   1600-tals biskopen <b>James Usshers</b> beräkning, enligt vilken världens skapelse hade inletts 
   den 18 oktober år 4004 före Kristus och avslutats den 23 oktober samma år. 

<p>Men redan på 1500-talet började det medeltida världssystemet knaka i fogarna, närmare 
   bestämt år 1543, då <b>Nikolaus Kopernikus</b> publicerade sin bok <i>De revolutionibus orbium 
   coelestium</i> (Om himlakropparnas kretslopp). Jag har alltid fascinerats av att titeln 
   på Kopernikus' verk innehåller det latinska ordet "revolutio", som betyder kretslopp men 
   också kan tolkas som revolution. Det var nämligen en revolution som Kopernikus satte i gång 
   – en revolution som har fortgått ända in i vår tid och som dramatiskt har förändrat hela vår 
   uppfattning om världen och om oss själva.

<p>I första hand var det universums rumsliga struktur som drabbades. Jorden förlorade sin 
   trygga, dominerande plats i alltets centrum och degraderades till en vanlig planet i 
   kretslopp kring den mer än hundra gånger så stora solen. Men det här var bara början. Snart 
   insåg man att fixstjärnorna inte kunde vara några ljuspunkter på ett tämligen närbeläget 
   firmament: stjärnorna måste vara enorma lysande kroppar belägna på avstånd överstigande all 
   mänsklig fattningsförmåga – de måste vara fjärran solar utspridda i en rymd utan gränser.

<p>I dag vet vi att vår sol är en alldeles vanlig stjärna, en av de minst 200 miljarder 
   stjärnor som bildar vår diskusformade spiralgalax, Vintergatan. Solen har inte heller någon 
   central plats i den här mäktiga arkipelagen av stjärnor – med sitt följe av planeter 
   befinner den sig långt ute i Vintergatans yttre regioner och behöver hundratals miljoner år 
   för att kretsa ett varv kring den stora virvelns nav.

<p>Vi vet också att Vintergatan inte är den enda galaxen i universum. Med modern astronomisk 
   teknik kan man fotografera miljoner och åter miljoner galaxer, somliga större, somliga mindre 
   än vår egen vintergata. Och på samma sätt som stjärnorna bildar galaxer, bildar galaxerna i 
   sin tur galaxhopar som kan bestå av upp till tiotusen enskilda galaxer. Vår vintergata 
   befinner sig i utkanterna av ett enormt system av galaxer, som astronomerna kallar den 
   "lokala superhopen".

<p>Sannerligen: vårt jordklot, som en gång troddes vara universums centrum, har reducerats till 
   ett mikroskopiskt dammkorn i ett världsallt uppbyggt av galaxhopar. 

<p>Men den fortgående kopernikanska revolutionen har inte bara sprängt den medeltida 
   världsbildens snäva rumsliga ramar – den har också öppnat lika svindlande tidsperspektiv. 
   Det finns i dag en mängd iakttagelser som tyder på att all den materia och all den strålning, 
   som är universums byggstenar, någon gång för 15 &agrave; 20 miljarder år sedan var samlad i 
   ett tillstånd av ofattbart hög täthet och temperatur – kanske i en punkt utan utsträckning.

<p>Hur det här så kallade singulära tillståndet uppstod kan vetenskapen inte säga någonting om. 
   Men man vet allt mera om vad som sedan hände. I en urexplosion, som ofta kallas Big Bang, 
   den stora smällen, föddes vårt universum och började utvidga sig. Och det utvidgar sig 
   fortfarande – vi lever i ett universum som under årmiljardernas lopp har blivit allt större 
   och allt glesare.

<p>Så småningom bildades galaxerna och de första stjärnorna, för cirka 10 till 12 miljarder år 
   sedan. l vår vintergata finns en del av den första generationens stjärnor ännu kvar. Men 
   många stjärnor var mera kortlivade – de genomlöpte sitt levnadslopp på några få miljoner år, 
   förintades i supernova-explosioner och blev sedermera råmaterial för nya stjärngenerationer. 
   När Vintergatan var hälften så gammal som den är nu, för knappt fem miljarder år sedan, 
   tändes den speciella medelstora stjärna som vi kallar solen. Och tillsammans med solen föddes 
   dess följe av planeter, av vilka vår jord är en. 

<p><hr>
   <font face=Arial,Helvetica color="#662266" size=3>
   <b><i>Carl Nielsen: Sinfonia Espansiva, sats 1</i></b>
   <hr><font face=Verdana,Arial,Helvetica size=5 color=black>

<p>A<font size=2>stronomins enorma framsteg från Kopernikus och fram till vår egen tid har dock inte bara 
   betytt nya kunskaper om världsalltet, om dess uppbyggnad och dess historia, utan också ett 
   helt nytt sätt att förhålla sig till skeendena i universum. Den magiska tolkningen av 
   naturföreteelserna fick så småningom ge vika för ett naturvetenskapligt synsätt. Det här 
   innebar inte nödvändigtvis att man avskaffade Gud – men man insåg att det var ofruktbart 
   att åberopa gudomliga eller andra övernaturliga ingripanden som förklaring till allt som 
   man inte förstod. Bara genom att utgående från noggranna iakttagelser söka efter 
   orsakssammanhang och lagbundenheter kunde man bygga upp systematiska kunskaper och få en 
   inblick i universums struktur.

<p>I mitten av 1800-talet ledde det naturvetenskapliga synsättet till en annan stor omvälvning 
   i människans uppfattning om sin plats i naturen. Också den här gången var det en bok som 
   utlöste revolutionen: <b>Charles Darwins</b> år 1859 publicerade verk <i>On the origin of species 
   through natural selection</i> (Om arternas uppkomst genom naturligt urval).

<p>Numera är det helt klarlagt att alla djur och växter på jorden har utvecklats från mycket 
   primitiva förfäder genom gradvisa förändringar under årmiljonernas lopp. Livets uppkomst för 
   ungefär 4 miljarder år sedan är ännu höljd i dunkel. Men man börjar komma underfund med de 
   mekanismer som kan ha lett till att små molekyler efter hand kombinerade sig till allt 
   större, tills resultatet blev oerhört komplicerade små kemikaliedroppar med förmåga att 
   kopiera sig själva – att föröka sig. Och sedan känner vi åtminstone i stora drag hur små och 
   primitiva encelliga varelser under ett par miljarder år utvecklades till större och mera 
   avancerade encelliga varelser, tills evolutionen för ungefär 600 miljoner år sedan sköt fart 
   också på makronivå och så småningom frambragte en nästan ofattbar rikedom av ständigt 
   skiftande djur- och växtarter. 

<p>Den här kartläggningen av livets långa historia på vår planet har för många varit mycket 
   svårare att acceptera än alla andra naturvetenskapliga framsteg. Man har upplevat det som 
   djupt förnedrande att människan inte alltid har varit människa – att vår stamtavla inte 
   börjar med Adam och Eva utan sträcker sig ner till encelliga mikroorganisnier i jordens 
   urhav. Speciellt svårt har det varit för alla dem, som har velat hålla fast vid att Bibelns 
   skapelseberättelse är ett exakt referat av universums och jordens uppkomst. 

<p>För min egen del finner jag det inte alls förnedrande utan tvärtom djupt fascinerande att 
   stå framför en spegel och begrunda mina rötter. En stor del av min biokemi, t.ex. den 
   genetiska koden i mina celler, går antagligen tillbaka ända till mina encelliga förfäder. 
   Blodet som strömmar i mina ådror är en ersättning för själva oceanen, som inneslöts i mina 
   tidiga flercelliga förfäders kroppshålor. Många grunddrag i min anatomi har jag fått i arv 
   av de mera avancerade förfäder, som var fiskar i silurtidens hav – t.ex. min långsträckta 
   kroppsform med en ledad ryggrad, mitt beninkapslade huvud med rörlig underkäke och mina två 
   linsförsedda ögon. Mina fyra extremiteter – två armar och två ben – är av något senare datum: 
   dem har jag ärvt av de dristiga lungfiskar som med hjälp av fyra kraftiga kvastfenor började 
   kravla sig genom fuktig dy från sjö till sjö och så småningom gav upphov till groddjuren. 
   De innersta delarna av min hjärna fick antagligen ungefär sin nuvarande utformning hos mina 
   reptilförfäder. Och rätt nyligen, när mina apliknande förfäder svingade sig från gren till 
   gren i trädkronorna i Afrika, fick mina händer sin utomordentligt användbara form med en 
   motställd tumme. 

<p>Jag är alltså ett monument över försvunna livsformer. Och jag känner en djup vördnad för 
   alla dessa mina förfäder, som under högst varierande livsbetingelser så småningom har 
   utvecklat alla de fysiologiska och anatomiska särdrag som nu bildar mig, en människa. 
   Vetskapen om dessa mina rötter ger mig också en intensiv känsla av samhörighet med alla 
   djur och växter på vår planet – jag är en liten kvist på det mäktiga evolutionsträd som 
   omfattar jordens alla döda och nulevande organismer. Djurens lösenord i <b>Rudyard Kiplings</b> 
   <i>Djungelboken</i> ekar i mina öron: "Vi är av samma kött och blod, ni och jag." På 
   den biokemiska nivån är vi alla variationer på ett och samma tema, DNA-molekylernas tema.

<p><hr>
   <font face=Arial,Helvetica color="#662266" size=3>
   <b><i>Josef Haydn: Symfoni nr 103 Ess-dur, sats 4</i></b>
   <hr><font face=Verdana,Arial,Helvetica size=5 color=black>

<p>D<font size=2>e som av känslomässiga eller andra irrationella skäl har svårt att acceptera vår långa och 
   skiftesrika historia, påstår ofta med ett stänk av irritation i rösten att en så otroligt 
   ändamålsenlig och komplicerad varelse som människan inte kan ha uppkommit genom "slumpens 
   blinda spel". Den här protesten bygger dock på okunnighet om evolutionens mekanismer. 

<p>Utvecklingens centrala drivkraft är ju adaptionen, anpassningen till rådande förhållanden. 
   Råmaterialet är visserligen slumpmässiga mutationer, men anpassningen är till sitt väsen 
   slumpens motsats. I&nbsp;ett ständigt skiftande ekologiskt växelspel mellan olika djur- och 
   växtarter tvingar den fram nya och ofta mera komplicerade anatomiska konstruktioner, som 
   totalt avviker från det som man skulle vänta sig utgående från slumpens enkla lagar.
 
<p>Däremot måste det medges att evolutionsprocessen som helhet är slumpmässig i den bemärkelsen, 
   att den är en lång kedja av små steg som är mycket känsliga för miljövariationer. Och varje 
   liten kursändring kan på längre sikt ge dramatiskt avvikande resultat.

<p>Jag har ibland lekt med den tanken, att någon företagsam bläckfiskart för några hundra 
   miljoner är sedan skulle ha följt sina släktingar sniglarna upp på landbacken och därigenom 
   fått stimulans till en allt högre utveckling av nervsystemet och hela anatomin. Om det hade 
   gått så, skulle ryggradsdjuren kanske aldrig ha fått en chans att göra sig gällande. 
   Djurlivet på vår planet skulle kanske i dag helt domineras av krypande och hoppande och 
   flygande bläckfiskättlingar, lika mångskiftande som vår tids fåglar och däggdjur. Och 
   möjligen skulle någon speciellt intelligent art redan för länge sedan ha byggt upp en 
   högtstående molluskcivilisation, vars filosofer skulle skratta gott åt den löjliga tanken, 
   att intelligens skulle kunna uppstå i en så primitiv utvecklingslinje som ryggradsdjurens ... 

<p>Det här kan mycket väl ha inträffat på någon annan av universums oräkneliga planeter. Men 
   här på jorden gick det som det gick: det blev inte en mollusk, utan en ättling till havets 
   ryggradsförsedda fiskar, som började kalla sig skapelsens krona och Guds avbild på jorden.

<p>I sin politiska satir <i>Animal Farm</i> (Djurfarmen) låter <b>George Orwell</b> de härskande 
   djurklasserna kreera ett slagord som har blivit berömt: "All animals are equal, but some 
   animals are more equal than others." (Alla djur är jämlika, men somliga djur är mera jämlika 
   än andra). När jag tänker på människan jämförd med de andra djuren på jorden skulle jag 
   vilja travestera det här citatet på följande sätt: Alla djur är enastående – men människan 
   är mera enastående än de andra. 

<p>Biologiskt sett är människan, <i>Homo sapiens</i>, ett djur bland alla andra – och ur 
   biokemisk synvinkel nästan en tvillingbror till schimpansen. Men någonstans på vägen från 
   apa till människa passerade vi en gräns, där en liten förändring i hjärnans fysiologi 
   utlöste en avgörande förändring i den intellektuella förmågan. Intelligensen nådde en nivå 
   som möjliggjorde uppfinnandet av symboliska språk, med ord av godtycklig betydelse. Språket 
   stimulerade det abstrakta tänkandet – idéer, kunskaper och traditioner började strömma från 
   individ till individ, från generation till generation, i form av ett kulturarv. När det 
   talade språket kompletterades med skrivna tecken, som kunde lagras utanför människohjärnan, 
   växte strömmen till en lavin. En helt ny typ av evolution tog sin början – den kulturella 
   evolutionen som på några tiotal tusen år skulle förändra människans villkor till 
   oigenkännlighet.

<p>De växande kunskaperna gav nämligen också människan en allt större makt över naturen. Hon 
   bröt sig ut ur den ekologiska nisch där den biologiska evolutionen hade placerat henne. Hon 
   började odla jorden och uppföda husdjur. Hon lärde sig att utvinna metaller ur bergen, hon 
   uppfann allt bättre arbetsredskap och maskiner. Hon började utnyttja den solenergi som hade 
   bundits av gröna växter under långa årmiljoner och lagrats i jorden som stenkol och olja. 

<p>Alla djur och växter på jorden har en lång biologisk utvecklingshistoria bakom sig. Men bara 
   människan har dessutom en egentlig historia, en historia som hon själv – vi själva – har 
   skapat, en historia som vi med ökande kunskaper och växande makt har fått allt större 
   möjligheter att styra. Vi kan ta lärdom av det förflutna, vi kan förutse följderna av våra 
   handlingar, vi kan välja vilken väg vi vill gå.

<p>Det här ger oss ett enormt ansvar. Ett ansvar för oss själva och våra efterkommande, ett 
   ansvar för vår planet och för allt som lever på den. Kan vi leva upp till detta ansvar – 
   eller har vi redan begått så ödesdigra misstag, att vår frihet att välja har glidit oss ur 
   händerna? 

<p>Det är naivt att förneka de välsignelser som kunskapen och kunskapens tekniska tillämpningar 
   har skänkt mänskligheten. Utan den teknologiska utvecklingen skulle vi ännu leva som 
   stenåldersmänniskor, och mycket av det ädlaste som den mänskliga kulturen har frambragt 
   skulle aldrig ha kunnat förverkligas. 

<p>Men det är lika naivt att vägra att inse all den skada, allt det mänskliga lidande, som en 
   vildvuxen och missbrukad teknologi har åstadkommit. Och speciellt under de allra senaste 
   årtiondena har situationen tillspetsats ända därhän, att vår fortsatta existens inte längre 
   är självklar. 

<p>Den explosiva industrialiseringen i de rika länderna har medfört en utarmning av jordens 
   råvaru- och energireserver. Vi börjar se bottnen i naturtillgångarnas ymnighetshorn 
   samtidigt som vi märker hur allvarligt vi har skadat miljön. I de fattiga länderna lever 
   hundratals miljoner människor i ständig hungersnöd, åtminstone delvis som en följd av att 
   fjärran, rika länder upprätthåller sin teknologiska levnadsstandard på deras bekostnad. 
   Krigsindustrin slukar allt större delar av mänsklighetens andliga och materiella resurser – 
   resurser som skulle kunna användas för att skänka miljarder lidande och hungrande människor 
   en människovärdig tillvaro.

<p>Men den moderna krigsindustrin är inte bara människans genom tiderna största slöseri med 
   jordens begränsade tillgångar. Den har dessutom gett 1900-talets människa en makt som ingen 
   levande varelse tidigare har haft på jorden: makten att förinta sin egen art och samtidigt 
   utplåna en stor del av de djur- och växtarter som vi delar denna planet med. Och det här är 
   inte bara någon avlägsen, teoretisk möjlighet: risken för ett globalt kärnvapenkrig hänger 
   i dag som ett Damokles-svärd över oss alla, med spetsen riktad mot Europas hjärta. 

<p>Det är knappast någon tröst att det tredje världskriget kanske skulle klaras av på några 
   timmar: några knappar trycks in i underjordiska kontrollrum i öst och i väst – svärmar av 
   missiler stiger upp ur u-båtar och silor och sätter kurs mot sina mål med den moderna 
   teknologins hela precision – svampformade moln stiger upp över den ena storstaden efter den 
   andra. Och så följer den långa tystnaden då de få som överlevde har alla skäl att avundas 
   dem som fick dö genast.

<p><hr>
   <font face=Arial,Helvetica color="#662266" size=3>
   <b><i>W.A. Mozart: Pianokonsert nr 23 A-dur, sats 2</i></b>
   <hr><font face=Verdana,Arial,Helvetica size=5 color=black>

<p>N<font size=2>ågra år efter Hiroshimas och Nagasakis förintelse skrev <b>Arthur C. Clarke</b> 
   en intensiv liten novell, <i>If I ever forget thee, oh Earth</i> (Om jag någonsin glömmer dig, 
   o jord). Huvudpersonen är en tioårig pojke, Marvin, som är född på månen och bosatt vid det 
   stora astronomiska observatoriet på månens baksida. Novellen börjar med att Marvin för första 
   gången i sitt unga liv får lämna observatoriet. Hans far tar honom med sig på en lång resa 
   med månbil. De kör genom det ödsliga månlandskapet tills jorden stiger upp över horisonten 
   framför dem, som en ofantlig skära. Jordens solbelysta del ser precis ut som på de vackra 
   bilder som Apollo-astronauterna har gett oss. Men när Marvins ögon vänjer sig vid det 
   bländande jordskenet märker han att jordens nattsida inte är fullkomligt mörk: landmassorna 
   glöder med ett svagt fosforescerande ljus, den döda jorden är ännu radioaktiv efter de 
   kärnvapenexplosioner som reducerade rnänniskosläktet till en handfull månkolonister. Marvin 
   förstår nu varför han aldrig kommer att få besöka sina fäders hemplanet. Men kanske hans 
   barn eller hans barnbarn ...

<p>I allmänhet är Clarke dock optimist. Hans roman <i>Prelude to spacc</i> (Preludium till 
   rymden) avslutas med en epilog, som har vissa ytliga beröringspunkter med den novell 
   som jag just refererade. Här är det en amerikansk historiker, professor Alexson, som står 
   vid sitt fönster på månen och betraktar jorden. Också han är dömd till livslång exil – han 
   har nämligen ett allvarligt hjärtfel och kan inte leva under jordens starka tyngdkraft. 

<p>Det tjugonde århundradet går mot sitt slut – timme för timme skrider nyårsnatten fram över 
   det långsamt roterande jordklotet. Och professor Alexson mediterar över det sekel som har 
   gått och det sekel som kommer: <font color=navy>

<blockquote><i>"Professor Alexson kände ingen saknad då han tog farväl av det döende seklet: 
            framtiden var alltför full av under och löften. Än en gång seglade stolta skepp mot 
            okända länder och förde med sig frön till nya civilisationer som i sinom tid skulle 
            överträffa de gamla. Rusningen till de nya världarna skulle bryta sönder de kvävande 
            fördämningar som hade förgiftat nästan halva århundradet. Murarna hade rivits ned, 
            människorna kunde vända sin energi utåt, mot stjärnorna, i stället för att bekämpa 
            varandra. 
         <p>Bort från den andra mörka tidsålderns fruktan och elände, bort – måtte det bli för 
            alltid! – från skuggorna av Belsen och Hiroshima, gick världen nu mot en strålande 
            soluppgång. Efter femhundra år hade renässansen åter kommit. Den gryning som mot 
            slutet av den långa månnatten skulle blixtra fram över månens Apenniner skulle inte 
            bli mera glänsande än den nya tidsålder som nu hade fötts."</i></blockquote>

<font color=black>
<p>Det här skrev Clarke år 1947, för 36 år sedan. Då var det kanske ännu möjligt att tro att 
   mänskligheten redan år 2000 skulle ha kommit ut ur den nuvarande katastrofkursen och vara 
   på väg mot en ny renässans. Så optimistiska kan vi inte vara i dag, när bara 17 år är kvar 
   till sekelskiftet. Men tidsfaktorn är av underordnad betydelse – den stora frågan är ju om 
   vi över huvud taget, innan det är för sent, kommer att kunna ändra kursen och åter börja 
   tro på en ljus framtid.

<p>Om någon frågar mig "Tror du att mänskligheten kommer att utplåna sig själv inom de närmaste 
   decennierna?", svarar jag utan en sekunds tvekan "Nej. Jag vet att det skulle kunna ske – 
   men jag kan inte tro att det faktiskt kommer att ske." Men samtidigt måste jag ärligt 
   bekänna, att jag inte själv vet i vad mån den här optimismen bygger på en realistisk 
   tolkning av tidens tecken – och i vad mån den helt enkelt grundar sig på att jag inte kan 
   uthärda tanken på människosläktets och den mänskliga civilisationens undergång.

<p>En sak är i alla fall säker. Också om vi – som jag tror och hoppas – lyckas undvika den 
   yttersta katastrofen och kan börja bygga upp en bättre värld, så har vi några mycket tunga 
   decennier framför oss. Det tar tid att bryta sönder den individuella egoismens och den 
   nationella chauvinismens trollcirkel. Och även om den goda viljan växer sig allt starkare 
   och den globala solidariteten blir en allt viktigare faktor att räkna med, är jag rädd för 
   att vi länge ännu måste leva i fruktan för det ödesdigra felsteget. Men också fruktan kan 
   leda utvecklingen i en uppbyggande riktning när den förenas med insikten om att t.o.m. 
   mycket stora uppoffringar är bättre än den totala förintelsen.

<p>En gång i våras såg jag i TV några glimtar av en demonstration mot kärnvapen någonstans i 
   U.S.A. En av affischerna har stannat i mitt minne: "Give our children dreams – not nuclear 
   nightmares" (Ge våra barn drömmar – inte kärnvapen-mardrömmar). Vi får inte avstå från våra 
   drömmar om en bättre värld. Men vi måste drömma med öppna ögon. Vi måste frigöra oss från 
   de sista illusionerna om att vårt öde ligger i högre makters händer – vi måste basera våra 
   drömmar på kunskaper om naturens lagar och inte minst på kunskaper om oss själva.
 
<p>I det långa perspektivet tror jag att vår utveckling kommer att påverkas inte bara av vår 
   ställning här på jorden utan också av vår ställning i världsalltet. Kanske får vi en dag 
   veta att vi inte är ensamma utan omgivna av ofattbart avancerade civilisationer, som är 
   villiga att dela med sig av årmiljoners kunskaper och visdom? Då kan man bara hoppas att 
   vi kan finna vår egen nisch i Vintergatans interstellära kulturutbyte – och kanske rentav 
   själva har någonting att se.

<p>Om vi däremot av någon naturens nyck är de enda intelligenta varelserna i hela Vintergatan, 
   kan det tänkas att vi så småningom kommer att sprida oss från stjärna till stjärna och 
   grunda nya mänskliga civilisationer i skenet av främmande solar. Då är vårt fortbestånd 
   tryggat – om någon av dessa civilisationer går under, finns det andra som bär det mänskliga 
   kulturarvet vidare genom årmiljonerna. Och kanske kommer somliga av dessa sinsemellan allt 
   mera avvikande mänskligheter att bevara en urgammal legend – en sällsam berättelse om att 
   människan en gång i tidernas morgon uppstod på en numera bortglömd planet som kallades jorden? 

<p>Men detta är science fiction. Vintergatan kan vänta, tills vi här på jorden har visat att 
   vi är vuxna vårt ansvar – som människor.<br>
<img src="imag/spacer.gif" width=400 height=20>

</td>
</tr>

<tr>
    <td></td>
     <td align=left bgcolor="#FFFFFF">
        <font face=Arial,Helvetica size=2 color=navy>
           <img src="imag/spacer.gif" width=1 height=10><br>
          <b>EFTERSKRIFT</b>
          <p>Den här texten skrev jag våren 1982 på beställning av den kända radiomannen
          <b>Hannu Taanila</b>, som då producerade en serie där olika personer i rätt så
          långa inlägg (cirka 45 minuter) redogjorde för sin syn på livet under den gemensamma
          rubriken <b><i>Ihmisenä maassa ja maailmankaikkeudessa</b> (Som människa på jorden
          och i världsalltet)</i>.

          <p>Taanila översatte sedan min text till finska och jag läste upp den i radion på
          Långfredagen 1982 (jag vill minnas att det var en direktsändning). Senare fick jag
          också göra en version på svenska, och det var då producenten fick den briljanta
          idén att ersätta den långa originaltiteln med inledningsorden till den sista meningen:
          <b><i>Vintergatan kan vänta</i></b>.

          <p>Under den titeln publicerades texten också i <i>Svenska Folkskolans Vänners</i>
          kalender för år 1983.<br>
          <img src="imag/spacer.gif" width=1 height=10><br>
     </td>
</tr>

<tr>
     <td align=left bgcolor="#F9F9F9" colspan=2>
        <font face=Arial,Helvetica size=2 color=black>
           <img src="imag/spacer.gif" width=1 height=10><br>
             <b>Denna sida har senast ändrats 6.9.2002
             <br>Kommentarer och frågor är välkomna per e-post: 
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>
</table>
</html>
