<html>
<head>
<title>Nils Mustelin: Opinnot ja työura</title>
  <SCRIPT LANGUAGE="JavaScript">
    <!--
       Sidasven = new Image(96,51);
       Jatack3 = new Image(96,51);
       Sidasven.src = "imag/Sidasven.gif";
       Jatack3.src = "imag/Jatack3.gif";
    //-->
  </SCRIPT> 
</head>

<body bgcolor="#FFFFFF" text="#000000" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>

<tr>
    <td align=left valign=top bgcolor="#205080" colspan=2>
        <table border=0 cellspacing=0 cellpadding=6 width=100%>
        <tr>
           <td valign="top" bgcolor="#205080">
             <font face=Arial,Helvetica color=white size=6>Opinnot<br>ja&nbsp;työura
           </td>
           <td align=right valign=bottom BGCOLOR="#205080" rowspan=2>
            <img src="imag/katedral.jpg" width=330 height=199 alt="Turun Katedraalikoulu">
           </td>
        </tr>

        <tr>
           <td valign=bottom bgcolor="#205080"><font face=Arial,Helvetica color=white size=2>
                      <b>Turun Katedraalikoulu<br>juhlavalaistuna Suomen<br>60-vuotispäivänä
                 6.12.1977<br>(Kuva P.J. Lundsten)</b>
           </td>
        </tr>
        </table>
    </td>
</tr>

<tr>
    <td align=center valign=top width=20%>
         <font face=Arial,Helvetica size=2>
          <img src="imag/NM-pres5.jpg" width=144 height=70 vspace=20 
          alt="   Nils Mustelin
               www.mustelin.net"><br>
         <img src="imag/spacer.gif" width=1 height=15><br>

            <a href="studier.html"
             onMouseOver="y10.src=Jatack3.src"
             onMouseOut="y10.src=Sidasven.src"
             onClick="parent.mini.location='bar-sven.html'">
            <img src="imag/Sidasven.gif" name="y10" width=96 height=51 border=0></a><br>

         <img src="imag/spacer.gif" width=1 height=30><br>
         <img src="imag/nils-stu.jpg" width=103 height=129 vspace=8 
          alt="Nils Mustelin ylioppilaana 1949"><br>
         <b>Tuoreena ylioppilaana 31.5.1949</b><br>
       <img src="imag/spacer.gif" width=1 height=20><br>


       <img src="imag/nilsdisp.jpg" width=114 height=132 vspace=8
           alt="Nils Mustelin 12.10.1963"><br>
         <b>Keskittyneenä<br>(ja ehkä hieman hermostuneena) juuri ennen väitöstilaisuutta 12.10.1963</b>
    </td>

    <td bgcolor="#FFFFFF" valign=top width=80%>
     <font face=Arial,Helvetica size=5 color="#205080">
           <img src="imag/spacer.gif" width=1 height=20><br>
         Koulu, opinnot ja tutkinnot
         <font face=Verdana,Arial,Helvetica size=2 color=black>

        <p>Keväällä 1949 kirjoitin ylioppilaaksi Suomen vanhimmasta koulusta, jonka virallinen
           nimi oli <i>Svenska Klassiska Lyceum i Åbo</i> (Turun ruotsinkielinen klassinen 
           lyseo), mutta jota yleisesti kutsuttiin nimellä "Classicum". Sittemmin koulu
           on ottanut uudelleen käyttöön keskiaikaisen nimensä <i>Katedralskolan i Åbo</i>
           (Turun Katedraalikoulu).

        <p>18-vuotiaana aloin opiskella fysiikkaa, kemiaa, matematiikkaa ja tähtitiedettä 
           Åbo Akademissa, josta valmistuin filosofian kandidaatiksi vuonna 1955.

        <p>Jatko-opinnot Åbo Akademissa, vuosi ASLA-stipendiaattina <i>M.I.T</i>:ssä 
           (Massachusetts Institute of Technology) ja muutaman vuoden tutkimustyö Pohjoismaiden 
           teoreettisen atomifysiikan instituutissa <i>NORDITA</i>:ssa Kööpenhaminassa johtivat 
           vähitellen siihen, että syksyllä 1963 väittelin filosofian tohtoriksi. Teoreettisen 
           fysiikan alaan kuuluvan väitöskirjani otsikkona oli:<font color="#008080">

           <blockquote>
        <p><i><b>On the Coupling of Angular Momenta in Diatomic Molecules, with Applications to
           the Magnetic Hyperfine Structure</b></i></blockquote>

        <img src="imag/spacer.gif" width=400 height=1><br>
        <font face=Arial,Helvetica size=5 color="#205080">

        <p>Tutkijasta kansainväliseksi virkamieheksi
        <font face=Verdana,Arial,Helvetica size=2 color=black>

        <p>Opiskellessani Åbo Akademissa hoidin myös erilaisia opetus- ja assistenttitehtäviä, 
           mutta periaatteessa  voidaan sanoa, että työurani legendaarisen hyönteisen tavoin
           "lähemmin tarkasteltaessa jakautuu kolmeen osaan":

        <ul type=square><b>
           <li>Helsingin yliopisto (1964-1966)
           <li>Nordforsk (1967-1987)
           <li>Tekes ja COST (1988-1996)</b>
        </ul>
    </td>
</tr>

<tr>
    <td bgcolor="#FFFFFF" align=center valign=top>
         <img src="imag/hu-logo.gif" width=76 height=70 alt="Helsingin yliopiston logo">
    </td>
    <td bgcolor="#FFFFFF"><font face=Arial,Helvetica size=5 color="#205080">
         Helsingin yliopisto (1964-1966)
         <font face=Verdana,Arial,Helvetica size=2 color=black>

       <p>Kesällä 1964 siirryin Åbo Akademista Helsingin yliopistoon, vastaperustetun 
           <i>Teoreettisen fysiikan tutkimuslaitoksen</i> pääsihteeriksi.

        <p>Oli mielenkiintoista olla luomassa uutta, kansainvälisesti suuntautunutta 
           tutkimuslaitosta, mutta pääsihteerin toimi oli osa-aikainen, ja sen ohella toimin 
           erilaisissa opetustehtävissä.

        <p>Välillä hoidin teoreettisen fysiikan apulaisprofessuuria, välillä elätin itseni 
           pitämällä luentoja ruotsiksi ja suomeksi, ja parin vuoden kuluttua vakinaisen 
           kokopäivätyön puuttuminen alkoi tuntua epävarmalta.

        <p>Kun sitten vuoden 1966 lopulla sain mahdollisuuden siirtyä vakituiseen työhön 
           tutkimusyhteistyötä harjoittavaan pohjoismaiseen järjestöön, tartuin empimättä 
           tilaisuuteen.<br>
            <img src="imag/spacer.gif" width=1 height=15>
    </td>
</tr>

<tr>
    <td bgcolor="#FFFFFF" align=center valign=top><font face=Arial,Helvetica size=2>
        <img src="imag/nf-logo3.gif" width=95 height=107 alt="Nordforskin logo"><br>
        <img src="imag/spacer.gif" width=1 height=150><br>
        <img src="imag/nfmv-pr2.jpg" border=1 bordercolor=black width=120 height=177 
         alt="Nordforsks miljövårdsutredning"><br>
        <img src="imag/spacer.gif" width=1 height=80><br>
        <img src="imag/nils-nfm.jpg" width=120 height=134 vspace=8
         alt="Nils Mustelin Nordforskissa"><br>
        <b>Pohjoismainen ympäristötutkija ja hänen maskottinsa</b>
    </td>
    <td bgcolor="white"><font face=Arial,Helvetica size=5 color="#205080">
        Nordforsk (1967-1987)
        <font face=Verdana,Arial,Helvetica size=2 color=black>

        <p><i>Nordforsk</i> (Pohjoismaiden Teknis-luonnontieteellisen tutkimuksen 
           yhteistyöjärjestö) oli perustettu kesäkuussa 1947. Perustajia olivat viiden 
           Pohjoismaan tutkimusneuvostot, tieteelliset toimikunnat ja akatemiat. Järjestön 
           tehtävänä oli suunnitella ja organisoida monenlaisia pohjoismaisia tekniikan ja 
           luonnontieteiden alaan kuuluvia yhteistyöhankkeita.

        <p>Aloitin Nordforskissa vuodenvaihteessa 1966-67, jolloin järjestön sihteeristö muutti 
           Kööpenhaminasta Helsinkiin,  ja vastuualueeseeni kuului mm. ympäristötekniikkaan 
           liittyvä yhteistyö.

        <p>Suurimpia haasteita ensimmäisinä Nordforskin vuosinani oli yhdessä erään kollegani, 
           <b>Anders Åkerblomin</b>, kanssa tekemäni kartoitus ja vertailu, jonka kohteena 
           olivat Pohjoismaiden hallinnolliset rakenteet ympäristöasioissa. Toimeksiantajana
           oli Pohjoismaiden neuvosto. 

        <p>Työn tuloksena syntyi julkaisu <b><i>Nordforsks 
           miljövårdsutredning</i></b> (Nordforskin ympäristönsuojeluselvitys), joka sisälsi
           joukon toimenpide-ehdotuksia. Se lienee monin tavoin vauhdittanut 
           ympäristönsuojelua Pohjoismaissa.<font face=Arial,Helvetica color="#106342" size=3>

        <p><b><i>Ympäristönsuojelusihteeristö perustetaan 1970</i></b><font face=Verdana,Arial,Helvetica color=black size=2>

        <p>Kun sihteeristö oli toiminut Helsingissä kolme vuotta, sen oli määrä muuttaa 
           Tukholmaan ja jäädä sinne pysyvästi. Siinä vaiheessa ehdotin, että ympäristöasioihin
           liittyvää yhteistyötä hoitaisi oma sihteeristö, joka jäisi Helsinkiin minun 
           alaisuuteeni. Ehdotus hyväksyttiin, ja niin vuonna 1970 syntyi <i>Nordforskin 
           ympäristönsuojelusihteeristö</i>.

        <p>Ehkä kiehtovin Ympäristönsuojelusihteeristön monista projekteista liittyi sateen 
           happamoitumisen syiden selvittämiseen. Projekti alkoi Pohjoismaissa, mutta se 
           suunniteltiin alusta lähtien niin, että myös muut Euroopan maat voisivat tulla mukaan.
           OECD:n kautta Pohjoismaat käynnistivät sittemmin laajan eurooppalaisen projektin 
           nimeltä <i>Long-Range Transport of Air Pollutants</i> (Ilmansaasteiden 
           kaukokulkeutuminen). 

        <p>Projektin tuloksena kävi ilmi, että metsien ja järvien 
           happamoitumisen aiheutti suurelta osin rikkidioksidi, joka kulkeutui tuulten mukana 
           kaikkein teollistuneimmista maista kaikkialle Eurooppaan. Tästä puolestaan oli 
           seurauksena kansainvälisiä sopimuksia rikkipäästöjen asteittaisesta vähentämisestä.
           <font face=Arial,Helvetica color="#106342" size=3>

           <p><b><i>Nordforsk 1980-luvulla</i></b><font face=Verdana,Arial,Helvetica color=black size=2>

        <p>1970-luvulla pohjoismaisten yhteistyöelinten joukko oli kasvanut <i>Pohjoismaisen 
           teollisuusrahaston</i> myötä. Toisin kuin Nordforskilla tällä elimellä oli myös 
           mahdollisuus rahoittaa yhteispohjoismaisia hankkeita. Järjestöjen johtokunnat toimivat 
           läheisessä yhteistyössä keskenään ja pyrkivät saamaan aikaan järkevän työnjaon 
           projektien suunnittelussa ja rahoittamisessa.

        <p>Nordforskin ja Pohjoismaisen teollisuusrahaston välinen yhteistyö – ja tietynlainen 
           kilpailu – johtivat siihen, että Nordforsk yritti eri tavoin järjestää uudelleen ja 
           järkeistää toimintaansa. Tanskaan ja Norjaan perustettiin kansallisia sihteeristöjä, 
           ja osana tätä hajauttamista Nordforskin ympäristönsuojelusihteeristöstä muodostettiin
           vuonna 1980 <i>Nordforskin Suomen sihteeristö</i>.

         <p>Ajan oloon kävi kuitenkin hankalaksi ylläpitää kahta järjestöä, joiden profiili oli 
           niin samanlainen kuin Nordforskin ja Pohjoismaisen teollisuusrahaston. Korkealla 
           tasolla tehdyllä poliittisella päätöksellä järjestöt yhdistettiin niin, että Nordforsk
           vuonna 1987 vähitellen lakkautettiin, ja sen toiminta siirtyi Pohjoismaiselle 
           teollisuusrahastolle.<br>
            <img src="imag/spacer.gif" width=1 height=15> 
    </td>
</tr>

<tr>
    <td bgcolor="#FFFFFF" align=center valign=top><font face=Arial,Helvetica size=2>
      <img src="imag/tekes100.gif" width=100 height=46 alt="Tekes"><br>
      <img src="imag/spacer.gif" width=1 height=180><br>
      <img src="imag/cost-log.gif" width=100 height=128 alt="COST"><br>
      <img src="imag/spacer.gif" width=1 height=110><br>
      <img src="imag/nils-luc.jpg" width=120 height=159 vspace=8
       alt="Nils Mustelin Leccen CSO-kokouksessa"><br>
       <b>Suomen edustajana CSO:n kokouksessa Leccessä kesäkuussa 1996</b>
    </td>
    <td bgcolor="#FFFFFF" valign=top>
        <font face=Arial,Helvetica size=5 color="#205080">
        Tekes ja COST (1988-1996)<font face=Verdana,Arial,Helvetica size=2 color=black>

        <p>Kun Nordforsk sulautettiin Pohjoismaiseen teollisuusrahastoon minulle tarjottiin 
           kahta vaihtoehtoa: muuttaa teollisuusrahaston uuteen päämajaan Osloon tai jäädä 
           Helsinkiin ja siirtyä valtiollisen <i>Teknologian kehittämiskeskuksen</i> (Tekesin)
           palvelukseen.

        <p>Valitsin jälkimmäisen vaihtoehdon, ja toimittuani siis 21 vuotta pohjoismaisena 
           virkamiehenä minusta tuli Suomen valtion virkamies.

        <p>Tärkein työkenttäni niiden yhdeksän vuoden aikana, jotka toimin Tekesissä, oli suuri 
           eurooppalainen yhteistyöverkosto <a href="http://www.netmaniacs.com/cost/"  
           target=_blank><b>COST</b></a> (European Co-operation in the Field of 
           Scientific and Technical Research). 

        <p>Toimiessani Suomen kansallisena COST-koordinaattorina tehtävänäni oli mm. jakaa 
           suomalaisille korkeakouluille ja tutkimuslaitoksille tietoa suunnitelluista tai 
           käynnissä olevista COST-projekteista, tutkia Suomen mahdollisuuksia osallistua 
           aktiivisesti erilaisiin projekteihin, etsiä sopivia tahoja osanottajiksi 
           projekteihin, nimetä Suomen edustajat projektien johtoryhmiin ym.

         <p>Kotimaassa tapahtuvan työn lisäksi olin myös Suomen edustajana COSTin korkeimmassa 
           päättävässä elimessä, <i>The Committee of Senior Officials</i> (CSO), ja pääsin näin
           perehtymään COSTin keskushallintoon, jota hoitavat EU:n neuvoston sihteeristö sekä
           EU-komissio Brysselissä.

        <p>Muutaman vuoden kuluttua olin tullut vakuuttuneeksi siitä, että raskassoutuinen 
           EU-byrokratia monella tavoin jarrutti COST-yhteistyötä ja että toimintaa voitaisiin 
           tehostaa hallinnollisilla uudistuksilla, jotka samalla parantaisivat yhteistyön
           laatua. Niinpä tein kovasti töitä sen eteen, että COST-yhteistyölle luotaisiin 
           selkeämmät suuntaviivat ja yksinkertaisemmat menettelytavat.

        <p>Suureksi ilokseni pyrkimykseni saivat vähitellen osakseen vastakaikua sekä CSO:ssa 
           että asioista vastaavien EU-virkamiesten keskuudessa, niin että myös eniten muutoksia
           aiheuttavat uudistusehdotukseni vähitellen hyväksyttiin ja toteutettiin. Keskeisistä 
           COST-asiakirjoista, jotka ovat syntyneet minun aloitteestani ja jotka kokonaan tai 
           suureksi osaksi olen itse laatinut, haluan mainita erityisesti seuraavat:
           <font face=Arial,Helvetica size=2 color="#000080"><b>

           <ul><i>
              <li>A Guide for preparing new COST Actions<br>through the New Actions Group
              <li>A Guide for drafting the Technical Annex<br>describing a COST Action
              <li>Rules and procedures for implementing<br>COST Actions</i>
           </ul></b>
    </td>
</tr>

<tr>
     <td align=left bgcolor="#FFFFFF" colspan=2>
        <font face=Verdana,Arial,Helvetica size=2 color=black>
           Tietysti tuntui hieman haikealta, kun tämän onnistuneen loppukirin ja 
           EU-byrokratiasta saamani voiton jälkeen edessäni vuodenvaihteessa 1996-97 yhtäkkiä 
           oli kyltti, jossa luki <i>Tie päättyy – kulku maastossa omalla vastuulla</i>. 
           Samalla tämä kuitenkin oli minulle haaste – ja haikeutta lievensi huomattavasti se,
           että heti eläkkeelle jäämistäni seuraavana päivänä saatoin tituleerata itseäni 
           Helsingin kaupunginvaltuutetuksi. Mutta se on ihan toinen juttu...<br>
    </td>
</tr>
<tr>
     <td align=left bgcolor="#F9F9F9" colspan=2>
        <font face=Arial,Helvetica size=2>
           <img src="imag/spacer.gif" width=1 height=10><br>
             <b>Tämä sivu on viimeksi muutettu 6.9.2002<br>Suomennos: Riitta Eskelinen
             <br>Kommentit ja kysymykset ovat tervetulleita sähköpostitse: 
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>
</table>
</body>
</html>
