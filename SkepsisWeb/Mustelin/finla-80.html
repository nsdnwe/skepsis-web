<html>
<head>
   <title>Nils Mustelin: Finland 80 &aring;r</title>
</head>
<body bgcolor="#FFFFFF" text="black" link="#006630" 
vlink="#800000" alink="#00008B">

<table width=100% border=0 cellspacing=0 cellpadding=10>
<tr>
    <td bgcolor="#008080" align=left valign=top colspan=2>
    <table border=0 cellspacing=0 cellpadding=6 width=100%>
        <tr>
           <td valign=top bgcolor="#008080">
             <font face=Arial,Helvetica color="#FFFFFF" size=6>Finland 80&nbsp;&aring;r
           </td>
           <td align=right valign=bottom BGCOLOR="#008080" rowspan=2>
             <img src="imag/lapptrs3.jpg" width=330 height=235 
              alt="Vinter i Lappträsk (Foto NM 1995)">
           </td>
        </tr>
        <tr>
           <td valign=bottom bgcolor="#008080">
              <font face=Arial,Helvetica color="#FFFFFF" size=2>
              <b>Festtal på Självständighetsdagen<br>den 6 december 1997<br>i Lappträsk
              <p>av Nils Mustelin</b>
           </td>
        </tr>
        </table>
    </td>
</tr>

<tr>
    <td bgcolor="#FFFFFF" colspan=2>
      <img src="imag/spacer.gif" width=1 height=1>
    </td>
</tr>

<tr>
    <td align=center valign=top width=20%>
          <img src="imag/finlflag.gif" width=100 height=64 hspace=10 vspace=0 
           alt="Finlands flagga"><br>
          <img src="imag/spacer.gif" width=1 height=60><br>
         <img src="imag/NM-pres5.jpg" width=144 height=70 vspace=0 
          alt="   Nils Mustelin
               www.mustelin.net">
    </td>

    <td valign="top" bgcolor="#EFFCFF" width=80%>
       <font face=Verdana,Arial,Helvetica color=black size=5>

       N<font size=2>är jag växte upp i Åbo på 1930-talet var jag omgiven av vuxna släktingar 
       som själva hade upplevat den 6 december 1917 och livfullt kunde skildra stämningarna och 
       de kaotiska händelserna under åren närmast före och efter vår självständighetsförklaring. 
       Den tiden är förbi. Av oss som i dag firar republiken Finlands 80-års dag är det relativt
       få som är födda före den 6 december 1917 – och ännu färre som kan besvara frågor om den 
       tidens händelser med fänrik Ståls ord: 
   
	   <blockquote><i>Jo, därom kan jag ge besked<br>
	   om herrn så vill, för jag var med.</i></blockquote>

    <p>Det faktum att republiken Finlands födelse har flyttats från de personliga hågkomsternas 
       sfär till historieböckernas blad gör det naturligtvis inte mindre viktigt att komma ihåg 
       den och fira den – snarare tvärtom. Det finns i vår tid en utbredd historielöshet. Många 
       människor inriktar hela sin uppmärksamhet på det som sker i nuet utan att ens tänka på 
       att världen av i dag bara är en etapp i en komplicerad process som över huvud taget inte 
       kan begripas om man försummar tidsdimensionen. Lyckligtvis finns det också en annan 
       tendens i tiden: en strävan att söka sina rötter och på så sätt få ett historiskt 
       perspektiv på sitt liv. Detta gäller nationer lika väl som individer.

    <p>Firandet av Finlands självständighetsdag varje år, med lite extra festivitas kring de 
       traditionella jubileumsårtalen, är en hälsosam påminnelse om att inte glömma vår historia.
       Samtidigt tycker jag det är viktigt att komma ihåg att Finland inte föddes som ett 
       oskrivet blad utan att vårt lands rötter går mycket längre tillbaka i tiden än åttio år.

    <p>En väsentlig del av vårt samhällsskick, vår lagstiftning och administration utformades 
       under de långa århundraden då Finland växte fram som en allt viktigare del av den 
       expanderande stormakten Sverige. Inte bara Lappträsks grannstad Lovisa utan också många 
       andra städer i vårt land har ju grundats eller fått sina namn av svenska kungar och 
       drottningar.

    <p>Den infrastruktur som hade byggts upp i Finland under den svenska tiden var säkerligen 
       en förutsättning för att vårt land som ett storfurstendöme under den ryska kejsaren inte 
       bara lyckades bevara sin autonomi utan också skapa sig en klart profilerad nationell 
       identitet med egen valuta, egna frimärken, egna institutioner och inte minst en egen 
       livskraftig kultur personifierad av sådana stormän som Snellman, Runeberg, Lönnrot, 
       Topelius, Kivi, Gallén-Kallela och Sibelius. Att Finland trots det växande ryska 
       förtrycket under slutet av autonomiperioden hade mognat till en nation framgår ju också 
       av att vi redan år 1906, som första land i Europa, hade infört allmän och lika rösträtt 
       för män och kvinnor. När friheten sedan kom, i skuggan av den ryska revolutionen, var 
       det alltså inte en ny nation som föddes utan en redan existerande nation som vann sin 
       välförtjänta suveränitet och självständighet.

    <p>Allt detta bör finnas med i bilden när vi i dag firar de första åttio åren av vår 
       självständighet, även om vi kanske i första hand tänker på allt det som har skett under 
       dessa åtta årtionden.

    <p><hr width=20%>

    <p><font size=5>M<font size=2>en ett jubileum är aldrig bara ett tillbakablickande. Då 
       man under en lång vandring stannar upp vid en milstolpe och försöker överblicka den 
       väg man vandrat, är det naturligt att också blicka framåt och planera den fortsatta 
       vandringen. Den hjälp man härvid kan få av att analysera tidigare etapper och ta lärdom 
       av såväl misstag som framgångar är viktig men samtidigt begränsad, i synnerhet om 
       vandringen har fört en till ett landskap som i hög grad skiljer sig från det där man 
       startade. 

    <p>När det gäller den vandring genom tiden, som historien ju är, kompliceras situationen 
       ytterligare av att sikten framåt är skymd. Vi kan inte se in i framtiden på samma sätt 
       som vi kan betrakta det förflutna, men å andra sidan kan vi påverka den. Eller snarare: 
       vi kan inte låta bli att påverka den, för det vi gör i dag har konsekvenser för 
       morgondagen, vare sig vi har varit medvetna om dessa konsekvenser eller inte. Uppgiften 
       att planera den fortsatta vandringen in i framtiden består därför av två element. För 
       det första: att skapa en vision av den framtid vi finner önskvärd, inom det möjligas 
       gränser. För det andra: att försöka bedöma, så gott vi kan, hur vi borde handla för att 
       visionen skall bli verklighet – med andra ord, att försöka formulera en strategi.

    <p>Visioner av framtiden kan naturligtvis skapas på många olika nivåer. De flesta unga 
       människor har väl en vision av hur de hoppas att deras eget liv skall gestalta sig. 
       Många politiska ledare har haft ambitiösa visioner om sitt eget folks framtid – tyvärr 
       ofta visioner som inte har harmonierat med visionerna i deras grannländer och som därför
       har lett till krig och förtryck. Men i vår tid börjar det bli allt mera klart, att hur
       viktiga och inspirerande dessa visioner på individ- eller nationsnivå än kan vara, när
       de är som bäst, så behövs det utöver och ovanför dem globala visioner, som omfattar 
       alla människor på vår planet.

    <p>När jag i slutet av 1940-talet gick i gymnasialklasserna i den skola som då hette 
       Svenska Klassiska Lyceum i Åbo hade vi som lärare i historia en vis gammal man, Carl 
       Magnus Schybergson, som bl.a. var en av författarna till den lärobok i nya tidens 
       historia som vi använde. Han brukade väcka förundran hos sina elever genom att då och 
       då plötsligt yttra någon korthuggen fras, vars innebörd vi knappast riktigt förstod. 
       En av hans älsklingsfraser har stannat i mitt minne i femtio år: "Jordklotet har blivit
       en politisk enhet."

    <p>Ett halvt sekel senare gäller det här i långt högre grad än just efter Andra 
       världskriget. Jordklotet är i dag inte bara en politisk enhet utan bildar också en
       handelspolitisk, miljöpolitisk och kommunikationsteknisk helhet, som tack vare
       elektronikens och rymdteknologins enorma framsteg fungerar i realtid. Den är tillgänglig
       på alla nivåer i samhället, från statschefer och affärsmän till den vanliga medborgaren
       som tittar på TV-program via satellitantenner, ringer upp sina släktingar på andra sidan
       jorden eller surfar runt vår planet på internets vågor.

    <p>I takt med denna svindlande utveckling har det i rask takt vuxit fram ett allt mera 
       omfattande och allt mera mångskiftande nätverk av internationella organisationer, både 
       regionala och sådana som täcker hela jorden. Det internationella samarbetet är i dag en
       nödvändighet, som vi inte skulle klara oss utan, och det blir viktigare för varje år
       som går. En naturlig följd av detta är att de internationella organisationerna, för att
       kunna fungera, måste få ett allt större ansvar och därmed också allt större makt.

    <p><hr width=20%>

    <p><font size=5>D<font size=2>en här integrationsprocessen leder ofrånkomligen till att
       nationalstaternas traditionella självständighet i vissa avseenden måste minska, något
       som ibland kan kännas smärtsamt men måste accepteras. De senaste åren är det naturligtvis
       vårt medlemskap i EU,  Europeiska Unionen, som mest märkbart har påverkat förhållandena
       i vårt land – och när Finland om fem år firar sitt nästa jubileumsår som självständig
       stat, kommer vår valuta antagligen att heta euro. 

    <p>Jag kan gott förstå att det för många kan kännas vemodigt att avstå från den finska 
       marken, som en gång var en viktig symbol för vår nationella autonomi och sedan har
       tjänat oss under vår 80-åriga självständighet. Å andra sidan är det knappast vad som
       står på våra mynt och sedlar som skapar vår nationella identitet, utan snarare vår
       natur, vår livsstil, våra traditioner, vår vetenskap och vår tvåspråkiga kultur.

    <p>Också om det i dag är den europeiska integrationen som är mest aktuell för oss, så får
       vi inte glömma det allt viktigare globala perspektivet. Någonstans vid horisonten av den
       framtid vi kan överblicka, i ett tidsperspektiv om kanske två decennier eller ungefär
       vid den tidpunkt då vi firar vårt hundraårsjubileum som självständig stat, hägrar redan
       en global vision: en vision av en värld utan krig och folkmord, en mänsklighet som
       lever i balans med jordens begränsade resurser, ett världssamfund där folk med olika
       kulturbakgrund respekterar varandra och samarbetar i stället för att försöka utplåna
       eller förtrycka varandra.

    <p>När vi ser på världen av i dag, verkar denna vision utopistisk – men det gjorde också
       visionen av ett självständigt Finland under ofärdsåren för hundra år sedan eller 
       visionen av ett integrerat Europa under järnridåns och det kalla krigets dagar.

    <p><hr width=20%>

    <p><font size=5>V<font size=2>ilka strategier som behövs för att leda utvecklingen i
       riktning mot visionen av ett fredligt världssamfund kan vi ännu inte bedöma, men jag
       hoppas att vårt land under kommande årtionden skall delta aktivt och konstruktivt i det
       krävande arbetet på att utveckla dessa strategier. Detta ställer dock stora krav på oss,
       både i fråga om kunskaper och om attityder.

    <p>I bägge dessa avseenden har Finland ett gott anseende ute i världen. Från ett studieår i
       USA på 1950-talet minns jag att att de flesta amerikaner jag talade med kände Finland som
       Jean Sibelius och Paavo Nurmis hemland, men det som speciellt präglade deras bild av
       Finland var att vårt land hade betalat sina skulder. Under det gångna decenniet har jag
       arbetat med att organisera Finlands medverkan i europeiskt forskningssamarbete, och jag
       kan av personlig erfarenhet intyga att vårt land har en mycket god reputation också i
       90-talets Europa. Finländsk vetenskap och teknologi är kända för pålitlighet och kvalitet,
       och man behöver inte vandra länge i någon större europeisk stad för att se namn som Nokia,
       Kone eller Valmet. Det är också allmänt känt att Finland har världens lägsta 
       spädbarnsdödlighet och att vi bättre än många andra europeiska länder har kunnat lösa de
       problem som sammanhänger med förekomsten av folkgrupper med olika språk.

    <p>Men Finland kan inte bli vilande på sina lagrar. Det behövs nya kunskaper och nya
       teknologier för att lösa de stora globala problemen, och det är viktigt att finländsk
       forskning och produktutveckling håller sig i den internationella toppen. Men det behövs
       också en allmän breddning av kunskapsnivån, så att den vanliga medborgaren får ökad
       beredskap att kritiskt utvärdera den växande floden av information och inte minst att
       skilja mellan väl underbyggd kunskap och skickligt marknadsförd humbug. Detta är en
       central uppgift för grundskolan och gymnasiet men också för vuxenutbildningen på alla
       nivåer, enligt principen om livslångt lärande.

    <p>Men för att kunna skapa ett människovärdigt samhälle, både nationellt och i global skala,
       behöver ett folk också en etiskt högstående värdegrund. Speciellt de som nu är unga måste
       få lära sig vikten av tolerans och vidsynthet, kärlek till det egna kulturarvet i 
       förening med en positiv nyfikenhet på främmande kulturer och språk, respekt för 
       människovärdet och inte minst osjälvisk solidaritet med dem som lider nöd. Som ett 
       vackert föredöme står här bonden Paavo i Runebergs dikt, när han efter flera år av
       missväxt ser skörden mogna gyllengul på sin åker, men ändå säger till sin hustru:

	    <blockquote><i>Blanda du till hälften bark i brödet,<br>
	    ty förfrusen står vår grannes åker!</i></blockquote>

    <p>Att ge de unga en hållbar etisk fostran i denna anda är väl primärt hemmets sak men
       också en oerhört viktig uppgift för grundskolan. Tyvärr finns det färska belägg för att
       skolan inte helt har lyckats med denna uppgift. Jag tänker speciellt på en 
       attitydundersökning som en forskare i Åbo, vid namn Osmo Virrankoski, har gjort genom
       att intervjua drygt 500 elever i grundskolans nionde klass i olika delar av vårt land.
       Enligt referat i tidningspressen för ett par dagar sedan visar undersökningen, att en
       femtedel av dessa tonåringar anser rasism vara en fosterländsk dygd samtidigt som de
       förhåller sig avvisande till Finlands medverkan i Förenta Nationerna och t.o.m. till
       bistånd åt utvecklingsländerna. 

    <p>Även om en femtedel är en minoritet, är det enligt min mening en skrämmande stor
       minoritet, och Virrankoskis undersökning manar till mycket allvarlig begrundan och
       självkritik. 

    <p>Med tanke på skolans roll både som kunskapsförmedlare och som fostrare av attityder är
       jag är övertygad om att vår skolas kvalitet är den viktigaste av alla de många faktorer
       som formar framtidens Finland – Finland som fosterland för oss själva och våra
       efterkommande och Finland som deltagare och påverkare i det internationella arbetet på
       att förverkliga de stora globala visionerna.

    <p><hr width=20%>

    <p><font size=5>N<font size=2>är den nya utbildningslagen träder i kraft, möjligen redan
       nästa år, kommer anvaret för grundskolan och gymnasiet i hög grad att överföras till de
       enskilda kommunerna i vårt land. Det blir ännu viktigare än förr att Finlands kommuner
       tar detta ansvar på djupaste allvar, som en utmaning att hålla visionerna levande och ge
       de unga en god start som medborgare i Finland och i världen.

    <p>Det nya skolningscentret i Lappträsk, som snart inleder sin verksamhet, är enligt min
       uppfattning ett övertygande bevis för att man i Lappträsk är medveten om detta ansvar.
       Jag önskar Lappträsks invånare – och alla andra närvarande – en glad och uppbyggande
       fortsättning på Finlands 80-åriga självständighet!<br>
       <img src="imag/spacer.gif" width=400 height=20>

    </td>
</tr>

<tr>
    <td bgcolor="#FFFFFF" colspan=2>
      <img src="imag/spacer.gif" width=1 height=1>
    </td>
</tr>

<tr>
     <td align=left bgcolor="#F9F9F9" colspan=2>
        <font face=Arial,Helvetica size=2 color=black>
           <img src="imag/spacer.gif" width=1 height=10><br>
             <b>Denna sida har senast ändrats 6.9.2002
             <br>Kommentarer och frågor är välkomna per e-post: 
               <a href="mailto:nils.mustelin@dlc.fi">nils.mustelin@dlc.fi</a></b>
    </td>
</tr>
</table>
</html>
